PROMPT:

                
                Het regeerakkoord bevat documenten die de plannen van de regering uitleggen.
                De beslisssingen van de regering in de jaren nadien kunnen deze plannen uitvoeren, of van het originele akkoord afwijken.
                Gegeven het regeringsakkoord en de beslissingen van de regering. 
                Door alleen informatie uit de verstrekte documenten te gebruiken,
                wordt een samenvatting op hoog niveau gegeven van hoe goed de regering
                haar beloften uit het regeerakkoord is nagekomen.
                als een besluit geen relatie heeft met het regeerakkoord, beschouw het dan niet in de reactie.
                Geef verwijzingen naar de beslissingen die in uw antwoord zijn gebruikt, en plaats de verwijzingen tussen vierkante haken, zoals [0][1][2] enz.
                Geef aan het begin een titel voor uw antwoord en formatteer uw antwoord in markdown
    
                Regeerakkoord: 2.3.7 Groen, gezondheid en welzijn Vanuit het gezondheids- en welzijnsbeleid wordt in het kader van preventie meer aandacht gegeven aan een groene, gezonde leefomgeving. We voorzien zoveel mogelijk zorginstellingen en scholen van substantiële groenfaciliteiten in het kader van de positieve relatie ‘gezondheid– natuurbeleving’. We versterken de samenwerking tussen relevante sectoren om de aangetoonde heilzame werking van groen op de gezondheid beter te benutten en verder wetenschappelijk te onderbouwen. Dit doen we door het opzetten van concrete realisa-ties en pilootprojecten, gekoppeld aan onderzoek. We tasten de mogelijkheden af om innovatieve financieringsmethoden in te zetten, zoals de sociale-impactobligaties (‘social impact bonds’). In overleg met jeugdorganisaties, beheerders, sport- en toerisme-organisaties, zetten we verder in op nabije en toegankelijke natuur, binnen de draagkracht van de gebieden.  
                Beslissingen: 0 - Subsidie consortium milieugezondheidszorg (VITO-PIH-Vlaams Instituut Gezond Leven) voor uitbouw programma’s ‘Bodem en Gezondheid’ en ‘Natuur en Gezondheid’ Ontwerpbesluit van de Vlaamse Regering tot toekenning van een subsidie aan het VITO als penhouder voor het consortium milieugezondheidszorg (VITO-PIH-Vlaams Instituut Gezond Leven) voor de uitbouw van de programma’s ‘Bodem en Gezondheid’ en ‘Natuur en Gezondheid’  De Vlaamse Regering kent 1 miljoen euro subsidie toe aan de Vlaamse Instelling voor Technologisch Onderzoek ( VITO) als penhouder voor het consortium milieugezondheidszorg (VITO-PIH-Vlaams Instituut Gezond Leven) voor de uitbouw van de programma’s ‘Bodem en Gezondheid’ en ‘Natuur en Gezondheid’ in de periode 2023-2025. Het programma ‘Bodem en Gezondheid’ omvat de uitwerking van preventieve maatregelen gezien vanuit het standpunt van de volksgezondheid. Het programma ‘Natuur en Gezondheid’ wil de positieve (en ook negatieve) impact van natuur (zowel groene als blauwe ruimte) op gezondheid in Vlaanderen op een wetenschappelijk onderbouwde en evidence-based methode in kaart brengen. Deze kennis zal resulteren in concrete aanbevelingen voor het implementeren van groene en blauwe infrastructuur in de publieke ruimte en in bepaalde settings, waarbij de gezondheidsimpact van natuur expliciet bepaald kan worden.
1 - Oproep erkenning en financiering Steunpunt voor Beleidsrelevant Onderzoek voor het thema 'Omgeving en Gezondheid' (2022-2027)   De Vlaamse Regering hecht haar goedkeuring aan het voorstel voor erkenning en financiering als steunpunt voor beleidsrelevant onderzoek, thema 'Omgeving en Gezondheid' voor de periode 2022-2027. De voorgestelde jaarlijkse financiering bedraagt 859.000 euro. Deze beleidsdomeinoverschrijdende kennishub vormt een toegevoegde waarde voor het Vlaamse beleid rond omgeving en gezondheid omdat het een meer geformaliseerde en gestructureerde samenwerking rond omgevings- en gezondheidsthema’s garandeert, kennisuitwisseling stimuleert en de beleidsvertaling ervan over de beleidsdomeinen heen versterkt. Een belangrijk onderdeel van de kennishub vormt het uitvoeren van het Vlaams Humaan Biomonitoringprogramma (meten van de aanwezigheid en gezondheidseffecten van omgevingsfactoren in de mens) dat sinds 2002 de wetenschappelijk onderbouwde basis vormt voor concreet Vlaams omgevings- en gezondheidsbeleid. Alle Vlaamse universiteiten, samen met de partners Provinciaal Instituut voor Hygiëne, Vlaamse Instelling voor Technologisch Onderzoek, en Instituut voor Natuur- en Bosonderzoek, zullen instaan voor de uitvoering van dit steunpunt.
2 - Gezond Leven: subsidie voor de uitvoering van de indicatorenbevraging 'preventief gezondheidsbeleid' Ontwerpbesluit van de Vlaamse Regering tot toekenning van een subsidie aan Gezond Leven voor de uitvoering van de indicatoren- bevraging preventief gezondheidsbeleid  De Vlaamse Regering kent 1,44 miljoen euro subsidie toe aan Gezond Leven voor de uitvoering van de indicatorenbevraging 'preventief gezondheidsbeleid'. De indicatorenbevraging meet de stand van zaken en de evolutie van het preventieve gezondheidsbeleid in verschillende settings aan de hand van procesindicatoren. Er is een dubbel beleidsmatig doel: enerzijds krijgen de participanten uit de verschillende settings inzicht in hun eigen preventieve gezondheidsbeleid en anderzijds krijgt de Vlaamse overheid een stand van zaken over het gevoerde beleid in kader van het strategisch plan ‘de Vlaming leeft gezonder in 2025’. Met de projectsubsidie voert Gezond Leven voor de periode 2021-2024 deels de zesde editie van de indicatorenbevraging uit en staat ze in voor de volledige organisatie en uitvoering van de zevende editie.
3 - Beheersovereenkomst met Vlaams Instituut Gezond Leven voor ondersteuning settinggericht werken in het kader van het Vlaamse preventieve gezondheidsbeleid Ontwerp van beheersovereenkomst met het Vlaams Instituut Gezond Leven als partnerorganisatie voor de ondersteuning van settinggericht werken in het kader van het Vlaams preventieve gezondheidsbeleid voor de periode 2021-2024  De Vlaamse Regering keurt de beheersovereenkomst goed met het Vlaams Instituut Gezond Leven vzw als partnerorganisatie voor ondersteuning settinggericht werken in het kader van het Vlaamse preventieve gezondheidsbeleid, voor de periode van 1 februari 2021 tot en met 31 januari 2024. Settinggericht werken rond beleidsthema's betekent de verschillende actoren en hun netwerken rond specifieke settings samenbrengen, engageren en ondersteunen om de gezondheidsdoelstellingen mee te realiseren. De settings daarbij zijn bijvoorbeeld 'gezondheid in eigen handen', 'gezin bron van gezondheid'; 'vrije tijd gezonde tijd' of 'gezondheid in onderwijs'. De minister bevoegd voor het gezondheidsbeleid zal de beheersovereenkomst ondertekenen en een  subsidie toekennen aan het Vlaams Instituut voor Gezond Leven voor het werkingsjaar 2021 , en de verdere jaarlijkse subsidies voor de duur van de beheersovereenkomst. Hij zorgt ook voor de verdere uitvoering van de beheersovereenkomst.
4 - Projectoproep 'Natuur in je school 2023'   De Vlaamse Regering lanceert de projectoproep 'Natuur in je School 2023' en voorziet maximaal 9 miljoen euro voor projecten die inzetten op natuurgebaseerde klimaatadaptieve maatregelen op school. De projectoproep wil inspelen op de grote vraag vanuit scholen naar financiële middelen voor de inrichting van het schooldomein met natuurgebaseerde klimaatadaptieve maatregelen. Meer natuur op school draagt rechtstreeks bij aan een klimaatbestendige schoolomgeving , zorgt voor meer infiltratie en buffering van water, en heeft een positieve impact op het tegengaan van droogte en hittestress. Een natuurlijkere schoolomgeving laat scholen bovendien toe meer in te zetten op buiten leren. Dit heeft positieve effecten op leerresultaten en het welzijn op school van leerlingen, personeel en andere gebruikers.
5 - Aanpak besteding middelen voor verderzetting onderbouwde aanpak energiebesparing gebouwenpark sector Welzijn, Volksgezondheid en Gezin   De Vlaamse Regering neemt kennis van de verderzetting van de onderbouwde aanpak voor energiebesparing van het gebouwenpark in de sector Welzijn, Volksgezondheid en Gezin. Ze keurt hiervoor de reservering goed van 7 miljoen euro vanuit het Vlaams Klimaatfonds en 4,76 miljoen euro vanuit het budget van het Vlaams Infrastructuurfonds voor Persoonsgebonden Aangelegenheden (VIPA). De doelstelling is om zo de renovatiegraad en de duurzaamheid van het patrimonium doelgericht te verhogen.
6 - Ondertekende Beheersovereenkomst Steunpunt Omgeving en Gezondheid   
7 - Besteding middelen Vlaams Klimaatfonds (VKF) voor verderzetting onderbouwde aanpak energiebesparing gebouwenpark in de sector Welzijn, Volksgezondheid en Gezin   De Vlaamse Regering neemt kennis van de verderzetting van de onderbouwde aanpak voor energiebesparing en het klimaatneutraal maken van het brede gebouwenpark in de sector Welzijn, Volksgezondheid en Gezin. Ze reserveert voor deze aanpak een totaalbudget van zo'n 11,2 miljoen euro  (8,2 miljoen euro uit het Vlaams Klimaatfonds en 3 miljoen euro uit het Vlaams infrastructuurfonds voor persoonsgebonden aangelegenheden). Het gaat zowel om maatregelen voor het bestaande patrimonium als voor nieuwbouw. De doelstelling is om zo doelgericht de renovatiegraad en de duurzaamheid van het patrimonium te verhogen.
8 - Vlaams Instituut Gezond Leven vzw: wijziging subsidie procesbegeleiding van voorzieningen en diensten in Zorg en Welzijn bij het voeren van een preventief gezondheidsbeleid Ontwerpbesluit van de Vlaamse Regering tot wijziging van het besluit van de Vlaamse regering tot toekenning van een subsidie aan het Vlaams Instituut Gezond Leven vzw voor procesbegeleiding van voorzieningen en diensten in Zorg en Welzijn bij het voeren van een preventief gezondheidsbeleid  De Vlaamse Regering verlengt het project 'Procesbegeleiding Zorg en Welzijn' tot en met 31 december 2023. Ze wijzigt daarvoor het besluit dat een subsidie toekent aan het Vlaams Instituut Gezond Leven vzw, voor procesbegeleiding van voorzieningen en diensten in Zorg en Welzijn bij het voeren van een preventief gezondheidsbeleid. Het project past in het strategisch plan 'De Vlaming leeft gezonder in 2025' waarbij die gezondheidsdoelstelling is gericht op het vlak van gezond eten, sedentair gedrag, lichaamsbeweging, tabak, en alcohol en drugs.
9 - Projectoproep 'Natuur in je school' 2023: bijkomend budget   De Vlaamse overheid voorzag met de projectoproep 'Natuur in je School' in 2023 een budget van 9 miljoen euro voor projecten die inzetten op natuurgebaseerde klimaatadaptieve maatregelen op school. Meer natuur op school draagt rechtstreeks bij aan een robuuste, veerkrachtige Vlaamse natuur en helpt bij het tegengaan van droogte en hittestress. Een meer natuurlijke schoolomgeving laat scholen bovendien toe meer in te zetten op buiten leren, met positieve effecten op leerresultaten en het welzijn op school van leerlingen, personeel en andere gebruikers. Er werden 238 projectaanvragen ingediend, waarvan 234 ontvankelijk werden verklaard. Door het enorme succes van de projectoproep beslist de Vlaamse Regering nu om een bijkomend budget van 11 miljoen euro te voorzien .
10 - Wijziging decreet preventieve gezondheidsbeleid Voorontwerp van decreet tot wijziging van het decreet van 21 november 2003 betreffende het preventieve gezondheidsbeleid, wat betreft de lokale besturen, de initiatieven met betrekking tot biotische factoren, de initiatieven met betrekking tot fysische en chemische factoren, de initiatieven met betrekking tot gezondheidsimpact door klimaatverandering en de verwerking van persoonsgegevens  De Vlaamse Regering wijzigt principieel het decreet over het preventieve gezondheidsbeleid. Met dit voorontwerp van wijzigingsdecreet wordt ten eerste de mogelijkheid gecreëerd om ook andere besturen die het preventieve gezondheidsbeleid mee vormgeven, te subsidiëren. Ten tweede biedt het een decretale basis voor de gegevensverwerking in het kader van Vaccinnet. Het voegt eveneens een bewaartermijn in voor de verwerking van persoonsgegevens in het kader van initiatieven met betrekking tot leefstijlfactoren. Daarnaast worden de bevoegdheden van de ambtenaren en de ambtenaren-artsen in het kader van initiatieven om uitbreiding van schadelijke effecten, veroorzaakt door biotische factoren, tegen te gaan, gepreciseerd en waar nodig uitgebreid. Voorts brengt het enkele wijzigingen aan over initiatieven met betrekking tot fysische en chemische factoren om beter in te kunnen spelen op de noden die zich in de praktijk regelmatig voordoen, zoals de nood om bronmaatregelen in de omgeving te kunnen nemen om gezondheidsredenen. Daarnaast wordt een nieuwe afdeling ingevoerd die handelt over initiatieven met betrekking tot gezondheidsimpact door klimaatverandering. Tot slot voorziet voorliggend voorontwerp van decreet in een decretale rechtsgrond voor de verwerking van persoonsgegevens in het kader van initiatieven en maatregelen met betrekking tot fysische en chemische factoren en met betrekking tot gezondheidsimpact door klimaatverandering. Over dit voorontwerp van wijzigingsdecreet wordt het advies ingewonnen van de Vlaamse Raad voor Welzijn, Volksgezondheid en Gezin, de Vlaamse Toezichtcommissie voor de verwerking van persoonsgegevens, en de Gegevensbeschermingsautoriteit.
11 - Plan Vlaamse Veerkracht: subsidies duurzaam watergebruik en overheidsopdracht studie naar ‘Groenblauwe business modellen voor landbouwers’ A. Drie ontwerpbesluiten van de Vlaamse Regering B. Goedkeuring lanceren overheidsopdracht betreffende een studie naar ‘Groenblauwe business modellen voor landbouwers’  De extreme weeromstandigheden door de klimaatverandering van de afgelopen jaren laten zich sterk voelen binnen de land- en tuinbouwsector. Het krachtdadig aanpakken van en anticiperen op deze gevolgen brengt de nodige onderzoeksvragen met zich mee. In het kader van het project 'Hergebruik van restwater' kent de Vlaamse Regering in totaal zo'n 2,66 miljoen euro subsidie toe aan drie projecten die klimaatadaptatie en duurzaam watergebruik in de land- en tuinbouwsector stimuleren. Het gaat om: project ‘Klimrek-T’, de ontwikkeling van een klimaat- en watertraject (inclusief scan en advies) voor de groenten- en fruitsector; project ‘WAVE’, efficiënter waterverbruik in de dierlijke sector realiseren via bewustmaking, kennisopbouw en -overdracht; en project ‘SOILSTRUCT’, de impact en haalbaarheid van aangepaste bodembeheerpraktijken op waterevaporatie, -infiltratie en -retentie van de bodem in kaart brengen als adaptatiemechanisme tegen weersextremen. Daarnaast hecht de Vlaamse Regering haar goedkeuring aan de overheidsopdracht voor een studie omtrent ‘groenblauwe’ verdienmodellen voor landbouwers , waarbij drempels, hefbomen, bestaande en mogelijke instrumenten in kaart gebracht zullen worden.
12 - Wijziging decreet preventieve gezondheidsbeleid Voorontwerp van decreet tot wijziging van het decreet van 21 november 2003 betreffende het preventieve gezondheidsbeleid, wat betreft de lokale besturen, de initiatieven met betrekking tot biotische factoren, de initiatieven met betrekking tot fysische en chemische factoren, de initiatieven met betrekking tot gezondheidsimpact door klimaatverandering en de verwerking van persoonsgegevens  Na adviezen van de Vlaamse Raad voor Welzijn, Volksgezondheid en Gezin, de Vlaamse Toezichtcommissie voor de verwerking van persoonsgegevens, en de Gegevensbeschermingsautoriteit, wijzigt de Vlaamse Regering opnieuw principieel het decreet over het preventieve gezondheidsbeleid. Met dit voorontwerp van wijzigingsdecreet wordt ten eerste de mogelijkheid gecreëerd om ook andere besturen die het preventieve gezondheidsbeleid mee vormgeven, te subsidiëren. Ten tweede biedt het een decretale basis voor de gegevensverwerking in het kader van Vaccinnet. Het voegt eveneens een bewaartermijn in voor de verwerking van persoonsgegevens in het kader van initiatieven met betrekking tot leefstijlfactoren. Daarnaast worden de bevoegdheden van de ambtenaren en de ambtenaren-artsen in het kader van initiatieven om uitbreiding van schadelijke effecten, veroorzaakt door biotische factoren, tegen te gaan, gepreciseerd en waar nodig uitgebreid. Voorts brengt het enkele wijzigingen aan over initiatieven met betrekking tot fysische en chemische factoren om beter in te kunnen spelen op de noden die zich in de praktijk regelmatig voordoen, zoals de nood om bronmaatregelen in de omgeving te kunnen nemen om gezondheidsredenen. Daarnaast wordt een nieuwe afdeling ingevoerd die handelt over initiatieven met betrekking tot gezondheidsimpact door klimaatverandering. Tot slot voorziet voorliggend voorontwerp van decreet in een decretale rechtsgrond voor de verwerking van persoonsgegevens in het kader van initiatieven en maatregelen met betrekking tot fysische en chemische factoren. Over dit voorontwerp van wijzigingsdecreet wordt het advies ingewonnen van de Raad van State.
13 - Oproep tot erkenning en financiering Steunpunt voor Beleidsrelevant Onderzoek voor het thema Omgeving en Gezondheid (2022-2027)   De Vlaamse Regering  keurt de oproep goed voor een Steunpunt Omgeving en Gezondheid,  samen met de modelbeheersovereenkomst. Het Steunpunt zal zorgen voor de  uitvoering van de 5de cyclus van het Vlaams Humaan Biomonitoringprogramma, om de aanwezigheid en gezondheidseffecten van omgevingsfactoren in de mens te meten. Dat onderzoek vormt een onderdeel van de kennishub Omgeving en Gezondheid, die domeinoverschrijdend wordt opgericht in het kader van de Beleids- en Begrotingstoelichtingen Omgeving en Natuur en Welzijn (2022) en ter uitvoering van de aanbevelingen van de onderzoekscommissie PFAS. De Vlaamse minister bevoegd voor Omgeving zal de beheersovereenkomst met het door de Vlaamse Regering erkende Steunpunt onderhandelen, de beheersovereenkomst meedelen aan de Vlaamse Regering en zorgen voor de verdere uitvoering van deze beslissing.
14 - 401.000 euro subsidie aan het Vlaams Instituut Gezond Leven voor uitwerking project rond mentale gezondheid in het B(u)SO Ontwerpbesluit van de Vlaamse Regering tot toekenning van een subsidie aan het Vlaams Instituut Gezond Leven voor de uitwerking van een aantrekkelijke schoolinterventie voor mentale gezondheid in het B(u)SO  Het Vlaams Instituut Gezond Leven en de Vlaamse Logo’s dienden samen een project in ter versterking van het mentaal welbevinden van jongeren in het B(u)SO , om zo jongeren te helpen veerkrachtiger in het leven te staan, beter gewapend te zijn tegen psychische klachten en zich goed in hun vel te voelen. Deze doelstellingen willen ze bereiken via de ontwikkeling en het piloottesten van een aantrekkelijke schoolinterventie op maat van B(u)SO) en een lokaal coachingstraject voor scholen door de Logo’s. De Vlaamse Regering voorziet 401.000 euro voor het project dat zal lopen van 15 december 2023 tot 15 december 2025.
15 - Vlaams Instituut Gezond Leven vzw: verlenging project procesbegeleiding Zorg en Welzijn bij voeren preventief gezondheidsbeleid Ontwerpbesluit van de Vlaamse Regering tot verlenging van het besluit van de Vlaamse Regering tot toekenning van een subsidie aan het Vlaams Instituut Gezond Leven vzw voor procesbegeleiding van voorzieningen en diensten in Zorg en Welzijn bij het voeren van een preventief gezondheidsbeleid  Vanuit het strategisch plan 'De Vlaming leeft gezonder in 2025' is het project 'Procesbegeleiding Zorg en Welzijn'  ontwikkeld, waarbij een subsidie  werd toegekend aan het  Vlaams Instituut Gezond Leven vzw om procesbegeleiders ter beschikking te stellenom in woonzorgcentra onderbouwde preventiemethodieken meer ingang te doen vinden. Het project zet in op val- en fractuurpreventie, ondervoeding, preventieve mondgezondheid en psychofarmaca en loopt tot 31 december 2023. De Vlaamse Regering beslist nu om het project te  verlengen tot 31 december 2028 , en doet meteen ook enkele aanpassingen aan de prestaties procesbegeleiding en de werkingsmiddelen.
16 - Toekenning financiering laureaten projectoproep ‘Natuur in je school’   De Vlaamse Regering besliste op 9 december 2022 om onderbenutte middelen te herverdelen naar de projectoproep 'Natuur in je school'. In uitvoering hiervan kent de Vlaamse Regering nu financiering toe aan de projectvoorstellen die een minimumscore van 50% hebben behaald volgens de rangschikking op basis van het toepassen van de beoordelingscriteria door de jury. De projectoproep 'Natuur in je school' wil onderwijsinstellingen in het Vlaams Gewest stimuleren om hun schoolomgeving te vergroenen en zo hun onderwijsopdracht positief te ondersteunen. Dit komt tegemoet aan de noden van de school op het vlak van het welzijn op school en de onderwijsmissie, en draagt bij aan een robuuste en veerkrachtige Vlaamse natuur.
17 - Verlenging beheersovereenkomst Gezond Leven vzw voor ondersteuning van settinggericht werken in het Vlaamse preventieve gezondheidsbeleid Ontwerp van overeenkomst voor de verlenging van de beheersovereenkomst van 6 juli 2021 met Gezond Leven vzw als partnerorganisatie voor de ondersteuning van settinggericht werken in het Vlaams preventieve gezondheidsbeleid  De Vlaamse Regering verlengt de beheersovereenkomst met het Vlaams Instituut Gezond Leven vzw als partnerorganisatie voor de ondersteuning van settinggericht werken in het kader van het Vlaamse preventieve gezondheidsbeleid, voor de periode van 1 februari 2024 tot en met 31 december 2026. Het doel van de overeenkomst is het faciliteren van afstemming en samenwerking tussen preventieorganisaties, om te komen tot een gestroomlijnd en aantrekkelijk aanbod op het gebied van preventie, voor organisaties in de settings onderwijs, werk, zorg en welzijn, vrije tijd, gezin en lokale besturen. Tijdens de verlenging blijven resultaatsgebieden, operationele doelstellingen en budget hetzelfde (met toepassing van de regels rond indexering). Extra aandacht zal gaan naar de voorbereiding en ondersteuning van de gezondheidsconferentie in 2024 en 2025.
18 - Plan Vlaamse Veerkracht: groenblauwe infrastructuur - ontharden en vergroenen binnen lokale besturen Groenblauwe dooradering in de bebouwde ruimte Tien ontwerpbesluiten van de Vlaamse Regering  In het kader van de Blue Deal en het project VV31 'Groenblauwe infrastructuur' uit het Relanceplan Vlaamse Veerkracht, organiseerde de Vlaamse Regering een vervolgopdracht ' Groenblauwe dooradering in de bebouwde ruimte 2.0 ', gericht op het ontharden en vergroenen binnen lokale besturen. De Vlaamse Regering  kent voor deze oproep subsidies toe aan de gemeenten Avelgem, Temse, Kortrijk, Kortemark, Sint-Truiden, Linkebeek, Menen, Alken, Arendonk en Herne , voor een totaal bedrag van  5,2 miljoen euro.
19 - Plan Vlaamse Veerkracht: Versterking mentaal welzijn door zorgzame buurten Versterking mentaal welzijn: zorgzame buurten  ​Op 30 april 2021 keurde de Vlaamse Regering de uitwerking van het beleid zorgzame buurten goed. Daarmee besliste ze om twee projectoproepen zorgzame buurten te lanceren, één in Vlaanderen en één in Brussel, en om deze projecten te ondersteunen met een consortium gecoördineerd door de Koning Boudewijnstichting (KBS). In uitvoering hiervan beslist de Vlaamse Regering nu over de verdere invulling en duiding van de   opschaling van het aantal zorgzame buurten, voorziet ze  extra budget voor de Vlaamse projectoproep  zodat alle goedgekeurde projecten na jurering kunnen starten, voorziet ze  extra budget voor de Brusselse projectoproep  zodat één extra goedgekeurd project kan starten en voorziet ze voldoende  begeleiding en ondersteuning van deze projecten door het consortium gecoördineerd door de KBS.  Hiervoor wordt zo'n  2,4 miljoen euro  voorzien vanuit de relanceprovisie.
20 - Transitie van voorzieningen van onderwijs naar welzijn   
21 - Plan Vlaamse Veerkracht: versterking mentaal welzijn via acties 'Zorgzame Buurten' Versterking mentaal welzijn: zorgzame buurten  In het kader van het relanceplan Vlaamse Veerkracht enerzijds en het regeerakkoord en het engagement in de beleidsnota Welzijn, Volksgezondheid, Gezin en Armoedebestrijding anderzijds, keurt de Vlaamse Regering de acties goed om 'Zorgzame Buurten ' te realiseren. De Vlaamse Regering wil samen met de lokale besturen investeren in zorgzame buurten om hiermee het mentaal welbevinden van de Vlamingen en de sociale cohesie in de samenleving te  versterken. Dit pakt ze aan via twee beleidspaden: de ontwikkeling, begeleiding en het op de kaart zetten van minstens 100 zorgzame buurten als motor voor de ontwikkeling van zorgzame buurten in heel Vlaanderen en Brussel; en het administratief in kaart brengen van stimulansen en weg te werken hinderpalen.
22 - Oproep ‘Investeringen in een duurzame en groene mobiliteit in de sociale economie’   De Vlaamse Regering hecht haar goedkeuring aan de intentieverklaring en oproep handleiding voor ‘Investeringen in een duurzame en groene mobiliteit in de sociale economie'. De oproep beoogt erkende maatwerkbedrijven, maatwerkafdelingen, en lokale diensteneconomieondernemingen met een toegekend contingent van minstens 5 VTE aan te moedigen om de omslag te maken naar een duurzame en groene mobiliteit die beter aansluit op de levenskwaliteit en inzetbaarheid van de doelgroepmedewerkers én die bijdraagt aan een vermindering van de ecologische voetafdruk van deze ondernemingen. De oproep zal éénmalig opengesteld worden voor projecten met een looptijd van maximaal 18 maanden. Voor deze actie wordt een totaalbudget van maximaal 9,78 miljoen euro voorzien met een maximaal budget per project én ondernemingsnummer van 65.000 euro.
23 - Beheersovereenkomsten vijf organisaties Preventief gezondheidsbeleid A. Vijf ontwerpen van beheersovereenkomst met organisaties met terreinwerking voor het ondersteunen van de aangesloten zieken-fondsen op vlak van preventieve gezondheid B. Vijf ontwerpen van ministerieel besluit  De Vlaamse Regering hecht haar goedkeuring aan de  beheersovereenkomsten 2020-2025 met vijf organisaties met terreinwerking voor het ondersteunen van de aangesloten ziekenfondsen op vlak van preventieve gezondheid. De Vlaamse minister, bevoegd voor het gezondheidsbeleid, zal voor de duur van de beheersovereenkomst, binnen de perken van de begrotingskredieten, jaarlijks de subsidie toekennen aan de vijf organisaties.
24 - Projectsubsidies voor het uitvoeren van een groenproject in het kader van het Vlaams Strategisch Gebied Brussel Vier ontwerpbesluiten van de Vlaamse Regering tot toekenning van een projectsubsidie voor het uitvoeren van een groenproject in het kader van Vlaams Strategisch Gebied Brussel  In het kader van het beleid open ruimte in het Vlaams Strategisch Gebied Brussel (VSGB) kent de Vlaamse Regering projectsubsidies toe voor het uitvoeren van groenprojecten aan de gemeenten Zaventem (Zavelbos), Hoeilaart (Het Koldampark), Vilvoorde (park De Molens) en Dilbeek (Mullebos).
25 - Groenblauwe infrastructuur in de bebouwde omgeving: 10 subsidiebesluiten Groenblauwe infrastructuur - bebouwde omgeving 10 ontwerpbesluiten van de Vlaamse Regering tot toekenning van een subsidie  ​In het kader van de Blue Deal en het Vlaamse Veerkracht-programma organiseerde de Vlaamse Regering een  subsidieoproep 'Groenblauwe dooradering in de bebouwde ruimte '. De subsidieoproep beoogt de meest ambitieuze steden en gemeenten te selecteren in Vlaanderen die een voorbeeld willen zijn voor het onthardings- en vergroeningsbeleid via concrete projecten, beleidsverankering en het opnemen van een ambassadeursrol. In dit kader  kent ze nu een subsidie toe aan Antwerpen, Boutersem, Genk, Geraardsbergen, Harelbeke, Izegem, Kontich, Landen, Menen en Vorselaar , voor een totaal bedrag van  9,73 miljoen euro.
26 - Universiteit Antwerpen: subsidie Project Milieu en Gezondheid Ontwerpbesluit van de Vlaamse Regering tot toekenning van een subsidie aan Universiteit Antwerpen voor het Project Milieu en Gezondheid  De Vlaamse Regering kent voor 2021 zo'n 528.000  euro subsidie toe aan de Universiteit Antwerpen voor   het Project Milieu en Gezondheid. Bedoeling is de maximale inhoudelijke afstemming met het Europees project HBM4EU. Dit Horizon 2020 project heeft als doel een samenwerking te genereren tussen lidstaten binnen het domein van de humane biomonitoring. Het richt zich specifiek tot het verbeteren van de kennis over de blootstelling van  de Europese bevolking aan chemische stoffen en de mogelijke gezondheidseffecten ervan en tot concrete beleidsvertaling van de resultaten op Europees, nationaal en regionaal niveau.
27 - Subsidie verduurzaming Zorgzame buurt-projecten Ontwerpbesluit van de Vlaamse Regering tot toekenning van een subsidie van de Vlaamse Gemeenschap aan verscheidene organisaties in het kader van de verduurzaming van Zorgzame Buurt projecten  De Vlaamse Regering lanceerde twee projectoproepen rond Zorgzame Buurten in Vlaanderen en Brussel, waarmee 132 projecten aan de slag zijn. De projecten worden ondersteund op het vlak van methodiekuitwisseling, intervisie, procesbegeleiding en coaching door een ad hoc consortium gecoördineerd door de Koning Boudewijnstichting. Het Departement Zorg zet tegelijk in op het opschalen van het aantal Zorgzame Buurten in Vlaanderen en Brussel, door te informeren en te inspireren. De Vlaamse Regering kent nu tijdelijk middelen toe voor de zorgzame buurtprojecten die hiervan gebruik willen maken , gedurende 1 jaar, van 1 maart 2024 tot 28 februari 2025, om de Zorgzame Buurt te verduurzamen door onder meer een sterke/versterkte betrokkenheid van het lokaal bestuur. Hiervoor is een budget voorzien van in totaal 3,69 miljoen euro. Zo wordt, gelet op de regionale en lokale verkiezingen, een onderbreking van de werking vermeden.
28 - Universiteit Gent: 700.000 euro subsidie voor studie 'Health Behavior in School Aged Children' voor de periode 2021-2024 Ontwerpbesluit van de Vlaamse Regering tot toekenning van een subsidie aan de Universiteit Gent voor de registratie “Jongeren en gezondheid in Vlaanderen” voor de periode 2021-2024  De Vlaamse Regering kent 700.000 euro subsidie toe aan de UGent voor het onderzoek ‘Jongeren en gezondheid in Vlaanderen’ in het kader van het 4-jaarlijkse internationale WHO-onderzoek ‘Health behaviour in School Aged Children’ voor de periode 1 januari 2021 tot en met 31 december 2024. Dit onderzoek in Vlaamse scholen (van 5de leerjaar tot en met 6de secundair onderwijs) bevraagt de jongeren over hun fysieke en mentale gezondheid en hun leefstijl. De survey biedt een uitgebreid zicht op hoe jongeren denken en zich gedragen met betrekking tot verschillende aspecten van gezondheid in de breedste betekenis van het woord, hoe ze hun eigen gezondheid en hun lichaamsbeeld subjectief aanvoelen, welke klachten ze hebben, hoe ze omgaan met gezondheidsrisico’s en omgevingsfactoren en hoe hun consumptiegedrag is met betrekking tot geneesmiddelen en gezondheidszorg.
29 - Facultatieve projectsubsidie voor groenprojecten open ruimte in het Vlaams Strategisch Gebied Brussel Vijf ontwerpbesluiten van de Vlaamse Regering tot toekenning van een projectsubsidie voor het uitvoeren van het groenproject  De Vlaamse Regering kent een facultatieve projectsubsidie toe aan vijf steden en gemeenten voor groenprojecten in het kader van het beleid open ruimte in het Vlaams Strategisch Gebied Brussel (VSGB). Het gaat om Halle : 342.000 euro voor 'Zenneweide \- inrichtingswerken'; Hoeilaart : 305.000 euro voor 'Vergroenen en ontharden stationsplein Groenendaal'; Vilvoorde : 565.000 euro voor 'Asiat-Darse'; Tervuren : 368.000 euro voor 'Bebossing en ontsluiting site Hertenbergstraat' en Wemmel : 303.000 euro voor 'Van Reek tot Motte en verder (Maalbeekvallei)'. De Vlaamse minister bevoegd voor Omgeving zal zorgen voor de uitvoering van deze beslissing.
30 - Mozaïekdecreet beleidsdomein Welzijn, Volksgezondheid en Gezin Voorontwerp van decreet houdende diverse bepalingen over het beleidsdomein Welzijn, Volksgezondheid en Gezin  De Vlaamse Regering hecht haar principiële goedkeuring aan het voorontwerp van decreet dat een aantal decreten in het beleidsdomein Welzijn, Volksgezondheid en Gezin wijzigt. Het gaat om noodzakelijke wetgevingstechnische aanpassingen en meer inhoudelijke wijzigingen in het vrijwilligerswerk, algemeen welzijnswerk, pleegzorg, geestelijk gezondheidsaanbod, woonzorg en gezondheidszorg. Deze komen er ten gevolge van een breed scala aan beleidskeuzes, zoals de implementatie van sociale akkoorden, de wijze van verdelen van middelen voor personen met een handicap, de verankering van de Vlaamse toeleidingscommissie, ... Over dit voorontwerp van wijzigingsdecreet wordt het advies ingewonnen van de Vlaamse Toezichtcommissie voor de verwerking van persoonsgegevens, van de Vlaamse Raad WVG, van de federale Gegevensbeschermingsautoriteit en daarna van de Raad van State.
31 - Preventieve gezondheidszorg: subsidie uitvoering VIA 5 en VIA 6 Ontwerpbesluit van de Vlaamse Regering tot toekenning van een subsidie ter uitvoering van het vijfde en zesde Vlaamse Intersectorale Akkoord voor de social/non-profit sectoren in de deelsector preventieve gezondheidszorg voor het jaar 2022  In het kader van het  Vijfde Vlaamse Intersectorale Akkoord voor de social-/non-profitsectoren  van 8 mei 2018 (VIA-5) worden middelen vrijgemaakt voor uitbreidingsbeleid, kwaliteitsmaatregelen en verhoging van de koopkracht. Voor de  sector van de preventieve gezondheidszorg  betreft het middelen in het kader van de intersectorale maatregelen voor koopkrachtverhoging. Op 30 maart 2021 werd  VIA-6  afgesloten. In dit akkoord zijn koopkrachtmaatregelen, kwaliteitsmaatregelen, extra personeel en andere maatregelen voorzien  voor PC 331   en specifiek voor de deelsector ‘Gezondheidspromotie en preventie’. In dit kader kent de Vlaamse Regering in totaal zo'n  1,2 miljoen euro subsidie  toe a an de betrokken organisaties/entiteiten. Ze keurt daarvoor de nodige herverdelingsbesluiten  goed.
32 - Plan Vlaamse Veerkracht: subsidie Koning Boudewijnstichting voor project 'zorgzame buurten' Zorgzame buurten A. Ontwerpbesluit van de Vlaamse Regering tot toekenning van een subsidie aan de Koning Boudewijnstichting voor zorgzame buurten B. Ontwerp van overeenkomst tussen de Vlaamse Gemeenschap en de Koning Boudewijnstichting inzake zorgzame buurten  In het kader van het project ‘Zorgzame buurten’ uit het relanceplan Vlaamse Veerkracht kent de Vlaamse Regering een subsidie van maximaal 1,5 miljoen euro toe aan de Koning Boudewijnstichting als penhouder-coördinator van het consortium dat de projecten zorgzame buurten zal ondersteunen op het vlak van kennisdeling, methodiekuitwisseling, intervisie en procesbegeleiding. In een zorgzame buurt zijn de voorwaarden vervuld opdat mensen, ongeacht leeftijd en grote of kleine ondersteuningsbehoeften op meerdere levensdomeinen, comfortabel in hun huis of vertrouwde buurt kunnen (blijven) wonen. Het is een buurt waar jong en oud samenleven, waar mensen zich goed en geborgen voelen, waar levenskwaliteit centraal staat, waar bewoners elkaar kennen en helpen, waar personen en gezinnen met grote en kleine ondersteuningsnoden, ondersteuning krijgen en waar diensten en voorzieningen toegankelijk en beschikbaar zijn. De Vlaamse minister bevoegd voor Welzijn, Volksgezondheid, Gezin en Armoedebestrijding zal de overeenkomst met de Koning Boudewijnstichting ondertekenen.
33 - Proeftuinen samenwerking tussen Sociale Economie en Vlaamse en geregionaliseerde zorg- en welzijnsvoorzieningen: oproep   De Vlaamse Regering keurt de oproep 'Proeftuinen van samenwerking tussen Sociale Economie en Vlaamse en geregionaliseerde zorg- en welzijnsvoorzieningen 2023 ' goed. De Vlaamse minister bevoegd voor sociale economie zal zorgen voor de lancering en uitvoering van de oproep, die proeftuinen wil opzetten rond duurzame economische samenwerking tussen ondernemingen in sociale economie en zorg- en welzijnsvoorzieningen, rond de inzet van doelgroepmedewerkers in ondersteunende taken. De ondernemingen sluiten hiervoor een contract, waarbij de doelgroepmedewerker zijn dagtaken uitvoert bij de zorg- en welzijnsvoorziening, terwijl de sociale economie- organisatie blijft instaan voor de begeleiding en het gezag over de medewerker en diens werkgever blijft. De proeftuinen gaan aan de slag met het opstellen, afstemmen en testen van methodieken om een op maat gemaakt takenpakket uit te werken voor doelgroepmedewerkers in deze setting. De proeftuin brengt ook mogelijke drempels voor de begeleiding van de doelgroepmedewerkers en mogelijke oplossingen hiervoor in kaart. Voor deze actie is een budget voorzien van 1,7 miljoen euro , waarbij samenwerkingsverbanden een subsidie kunnen ontvangen van maximaal 30.000 euro. De projecten kennen een looptijd van maximaal 12 maanden.
34 - Plan Vlaamse Veerkracht: subsidieregels voor de uitvoering van maatregelen met een gunstig effect op milieu, klimaat of biodiversiteit Pre-ecoregelingen Voorontwerp van besluit van de Vlaamse Regering tot bepaling van de regels om subsidies te verlenen voor de uitvoering van maatregelen met een gunstig effect op milieu, klimaat of biodiversiteit  In het kader van het Vlaamse Relanceplan ‘Vlaamse Veerkracht’ worden maatregelen genomen om groene investeringen op land- en tuinbouwbedrijven te stimuleren. De Vlaamse Regering legt daarom principieel de regels vast om via het Departement Landbouw en Visserij een subsidie toe te kennen aan landbouwers die investeren in de uitvoering van maatregelen  die een positieve bijdrage leveren aan milieu, klimaat of biodiversiteit. Op deze manier wordt voorzien in een overgangsperiode tussen het huidige Gemeenschappelijk Landbouwbeleid (GLB) en het toekomstige GLB, dat van start gaat op 1 januari 2023. Landbouwers kunnen immers geen nieuwe agromilieuklimaatverbintenissen afsluiten voor het jaar 2022. Hiermee wordt aan landbouwers de kans geboden om een of meerdere nieuwe verbintenissen aan te gaan voor een termijn van 1 jaar. In totaal wordt er hiervoor 6 miljoen euro voorzien. De Vlaamse Regering maakt ook  925.000  euro vrij vanuit het Vlaams Klimaatfonds voor de maatregel 'verhogen van het effectieve organische koolstofgehalte in bouwland via het teeltplan'. Over dit besluit wordt het advies ingewonnen van de Raad van State.
35 - COVID-19: verlenging duur thematische stadsvernieuwingsprojecten van 2018 ‘Groen en blauw in de stad’ Ontwerpbesluit van de Vlaamse Regering tot wijziging van het besluit van de Vlaamse Regering van 21 december 2018 tot toekenning van een projectsubsidie aan het thematisch stadsvernieuwingsproject ‘Antwerpen, Klmaatrobuust Natuurpark wolvenberg’ in het kader van de oproep 2018 ‘Groen en blauw in de stad’, tot wijziging van het besluit van de Vlaamse Regering van 21 december 2018 tot toekenning van een projectsubsidie aan het thematisch stadsvernieuwingsproject ‘Vlaamse Gemeenschapscommissie, Gemeenschapsvoorzieningen rond productieve groenaanleg in de Zennevallei en de Kanaalzone’ in het kader van de oproep 2018 ‘Groen en blauw in de stad’, tot wijziging van het besluit van de Vlaamse Regering van 21 december 2018 tot toekenning van een projectsubsidie aan het thematisch stadsvernieuwingsproject ‘Halle, Zuurstof voor de Zenne’ in het kader van de oproep 2018 ‘Groen en blauw in de stad’ en tot wijziging van het besluit van de Vlaamse Regering van 21 december 2018 tot toekenning van een projectsubsidie aan het thematisch stadsvernieuwingsproject ‘Leuven, STROOM’ in het kader van de oproep 2018 ‘Groen en blauw in de stad’  Elk jaar wordt een oproep gelanceerd voor thematische stadsvernieuwingsprojecten , rond één of meer stedelijke uitdagingen. Een thematisch project is een kleinschalig en vernieuwend stadsvernieuwingsproject, dat inspeelt op specifieke stedelijke uitdagingen. De oproep 2018 had als thema: 'Groen en blauw in de stad'. De Vlaamse Regering stemde eind 2018 in met het advies van de jury voor de subsidiëring van 5 thematische stadsvernieuwingsprojecten. De steden  Antwerpen, Leuven, Halle en de Vlaamse Gemeenschapscommissie (VGC), met respectievelijk de projecten ‘Antwerpen, klimaatrobuust natuurpark Wolvenberg’, ‘Leuven, STROOM’, ‘Halle, zuurstof voor de Zenne’ en ‘VGC, gemeenschapsvoorzieningen rond productieve groenaanleg in de Zennevallei en de kanaalzone’, dienden een formele, gemotiveerde aanvraag in bij het Agentschap Binnenlands Bestuur tot verlenging van de projectduur. Door de coronacrisis lopen de projecten vertraging op, waardoor de einddatum nu verschoven wordt naar uiterlijk 31/12/2022. Er worden geen bijkomende middelen toegekend. De Vlaamse Regering keurt de verlenging van de  projectduur met één jaar goed.
36 - Verzameldecreet omgeving, leefmilieu en natuur en ruimtelijke ordening Voorontwerp van decreet houdende diverse bepalingen inzake omgeving, leefmilieu en natuur en ruimtelijke ordening  De Vlaamse Regering hecht haar principiële goedkeuring aan het voorontwerp van decreet met diverse bepalingen rond omgeving, leefmilieu en natuur en ruimtelijke ordening. De wijzigingen kaderen binnen de doelstellingen van heldere, transparante en duidelijke regelgeving; actuele regelgeving; een vermindering van regeldruk door het schrappen van zinloze en overbodige regels en het wegwerken van onduidelijkheden. Over dit voorontwerp van decreet wordt het advies ingewonnen van de SARO, de Minaraad, de SERV en van de Vlaamse Toezichtcommissie voor de verwerking van persoonsgegevens.
37 - Samenwerkingsverband Voka, Verso en VIGeZ: verlenging subsidie project bedrijfscoaching voor een preventief gezondheidsbeleid Ontwerpbesluit van de Vlaamse Regering tot verlenging van het project “Coaching van bedrijven voor het voeren van een preventief gezondheidsbeleid”  Medio december 2016 kende de Vlaamse Regering voor de periode van 15 december 2016 tot en met 31 december 2019 een subsidie toe van maximaal 2,8 miljoen euro aan het samenwerkingsverband Voka, Verso en VIGeZ, voor het project 'coaching van bedrijven voor het voeren van een preventief gezondheidsbeleid'. Het doel van deze subsidie was om ondernemingen die nog niet of onvoldoende inzetten op gezondheid te ondersteunen. Coaches begeleiden ondernemingen bij het opzetten van een preventief gezondheidsbeleid dat aanvullend is op de wettelijke verplichtingen in het kader van de Wet op het welzijn op het werk. Om de goedgekeurde aanvragen en gestarte trajecten op een correcte manier af te sluiten en de ondernemingen een kwalitatieve dienstverlening aan te bieden, beslist de Vlaamse Regering nu dit project met een jaar te verlengen.
38 - Vlaams Instituut voor Gezond Leven vzw: subsidie opleidingsaanbod gezondheidsbevordering voor professionals Ontwerpbesluit van de Vlaamse Regering tot toekenning van een subsidie aan het Vlaams Instituut voor Gezond Leven vzw voor de organisatie van een opleidingsaanbod gezondheidsbevordering voor professionals in diverse sectoren  De Vlaamse Regering kent een facultatieve subsidie van 600.000 euro toe aan het Vlaams Instituut voor Gezond Leven, voor de periode van 1 januari 2021 tot en met 31 december 2023, voor het organiseren van opleidingen en trainingen in gezondheidsbevordering voor professionals. De opleidingen zijn bedoeld voor professionals die werken binnen de preventieve gezondheidszorg, maar ook voor sleutelfiguren in andere belangrijke sectoren, zoals onderwijs, vrije tijd, werk, zorg, gezin en lokaal beleid.
39 - Herziening Vlaamse Gezondheidsdoelstelling ‘De Vlaming leeft gezonder in 2025’   De gezondheidsdoelstelling ‘De Vlaming leeft gezonder in 2025’ werd in 2016 geformuleerd met als doel de Vlaamse burger tegen 2025 gezonder te helpen leven op vlak van de thema’s voeding, beweging, tabak, alcohol en drugs. Verbreding naar andere thema’s werd gedurende 2021 en 2022 voorbereid en uitgevoerd voor de thema’s geestelijke gezondheidsbevordering, val- en fractuurpreventie en preventieve mondzorg. Het resultaat van deze herziening is de toevoeging van de drie thema’s aan de overkoepelende gezondheidsdoelstelling, een overzicht van bijhorende acties (op basis van bestaande en gevalideerde methodieken per subdoelstelling) en nieuwe proces- en gezondheidsindicatoren. De Vlaamse Regering gaat akkoord met de herziene gezondheidsdoelstelling " Tegen 2025 leeft de Vlaming gezonder op vlak van gezond eten, sedentair gedrag, lichaamsbeweging, tabak, alcohol, drugs, val- en fractuurpreventie bij ouderen, geestelijke gezondheidsbevordering en preventieve mondzorg. "
40 - Plan Vlaamse Veerkracht: subsidie Vlaamse Gemeenschapscommissie voor uitvoering projectoproep 'zorgzame buurten' Vlaamse Gemeenschapscommissie: subsidie zorgzame buurten Ontwerpbesluit van de Vlaamse Regering tot toekenning van een subsidie aan de Vlaamse Gemeenschapscommissie voor het uitvoeren van de overeenkomst tussen de Vlaamse Gemeenschap en de Vlaamse Gemeenschapscommissie inzake zorgzame buurten (VV project 144)  In het kader van het relanceplan Vlaamse Veerkracht enerzijds en het regeerakkoord en het engagement in de beleidsnota Welzijn, Volksgezondheid, Gezin en Armoedebestrijding anderzijds, keurde de Vlaamse Regering eind april de acties goed om 'Zorgzame Buurten' te realiseren. Een 'zorgzame buurt' is een buurt waar jong en oud samen leven, waar mensen zich goed en geborgen voelen, waar levenskwaliteit centraal staat, waar bewoners elkaar kennen en helpen, waar personen en gezinnen met grote en kleine ondersteuningsnoden ondersteuning krijgen en waar diensten en voorzieningen toegankelijk en beschikbaar zijn. De Vlaamse Regering wil samen met de lokale besturen investeren in zorgzame buurten om hiermee het mentaal welbevinden van de Vlamingen en de sociale cohesie in de samenleving te versterken. In dit kader kent ze nu een subsidie van een half miljoen euro toe aan de Vlaamse Gemeenschapscommissie om de projectoproep 'zorgzame buurten' in het tweetalig gebied Brussel-Hoofdstad te lanceren.
41 - Kwaliteitsdecreet beleidsdomein Welzijn, Volksgezondheid en Gezin (WVG) Voorontwerp van decreet over de kwaliteit van zorg in het beleidsdomein Welzijn, Volksgezondheid en Gezin  Na het advies van de Vlaamse Raad voor Welzijn, Volksgezondheid en Gezin hecht de ​Vlaamse Regering opnieuw haar principiële goedkeuring aan het voorontwerp van decreet over de kwaliteit van zorg in het beleidsdomein Welzijn, Volksgezondheid en Gezin. Het decreet creëert een kader voor de manier waarop aan kwaliteit van zorg wordt gewerkt in het hele beleidsdomein, waarbij de belangrijkste principes worden vastgelegd, naast de verantwoordelijkheden van voorzieningen en overheid. Een centraal instrument daarbij vormt het belanghebbendenoverleg. In dit overleg geven administratie, voorzieningen, zorggebruikers en andere belanghebbenden vorm aan kwaliteitsindicatoren, kwaliteitsinstrumenten en kwaliteitskaders, voor de door de Vlaamse Regering vastgelegde kwaliteitsthema’s. Op die manier kan flexibel worden ingespeeld op nieuwe evoluties en noden in zorg en welzijn. Er wordt ook een evaluatie voorzien in het Vlaams Parlement. Het decreet plaatst de participatie van de zorggebruiker, het samen formuleren van doelstellingen en de transparantie van de kwaliteit van de zorg en het hele proces daartoe centraal. Over dit voorontwerp van decreet wordt nu het advies ingewonnen van de Raad van State.
42 - Mozaïekdecreet beleidsdomein Welzijn, Volksgezondheid en Gezin Ontwerpdecreet houdende diverse bepalingen over het beleidsdomein Welzijn, Volksgezondheid en Gezin  Na advies van de Raad van State hecht de Vlaamse Regering haar definitieve goedkeuring aan het ontwerpdecreet dat een aantal decreten in het beleidsdomein Welzijn, Volksgezondheid en Gezin wijzigt. Het gaat om noodzakelijke wetgevingstechnische aanpassingen en meer inhoudelijke wijzigingen in de domeinen vrijwilligerswerk, algemeen welzijnswerk, pleegzorg, geestelijk gezondheidsaanbod, woonzorg en gezondheidszorg. Deze komen er ten gevolge van een breed scala aan beleidskeuzes, zoals onder andere de implementatie van sociale akkoorden, de wijze van verdelen van middelen voor personen met een handicap en de verankering van de Vlaamse toeleidingscommissie. Het ontwerp van wijzigingsdecreet wordt nu ingediend bij het Vlaams Parlement.
43 - Mozaïekdecreet II met diverse bepalingen over het beleidsdomein Welzijn, Volksgezondheid en Gezin waaronder het verbod op winst op zorg Voorontwerp van decreet houdende diverse bepalingen betreffende het beleidsdomein Welzijn, Volksgezondheid en Gezin waaronder het verbod op winst op zorg  De Vlaamse Regering hecht haar principiële goedkeuring aan het voorontwerp van decreet met diverse bepalingen over het beleidsdomein Welzijn, Volksgezondheid en Gezin (WVG) waaronder het verbod op winst op zorg. Dit voorontwerp van decreet beoogt in decreten over het beleidsdomein WVG een aantal noodzakelijke aanpassingen en toevoegingen aan te brengen. Zo wordt in het Toezichtsdecreet het toezicht door de (financiële) Zorginspectie uitgebreid naar achterliggende entiteiten verbonden aan de zorgactor ; en wordt het verbod op winst op zorg verankerd in het Woonzorgdecreet. Over dit voorontwerp van wijzigingsdecreet wordt het advies ingewonnen van de Vlaamse Raad voor Welzijn, Volksgezondheid en Gezin, en daarna van de Raad van State.
44 - Subsidie aan VUB, UAntwerpen en UHasselt voor onderzoeksproject ‘Gezondheidsschade milieugezondheidszorg’ Ontwerpbesluit van de Vlaamse Regering tot toekenning van een subsidie aan de VUB, UAntwerpen en UHasselt voor het onderzoeks- project “Gezondheidsschade Milieugezondheidszorg”  De Vlaamse Regering kent een subsidie van 960.000 euro toe aan de VUB, UAntwerpen en UHasselt, voor de uitvoering van een onderzoeksproject ‘Gezondheidsschade milieugezondheidszorg’. Naar aanleiding van de PFAS- verontreiniging in de omgeving van het bedrijf 3M in Zwijndrecht, werd de sanering van de omgeving van het bedrijf 3M opgestart. Deze sanering kan niet verhinderen dat deze regio nog enkele jaren een milieugezondheidskundig aandachtsgebied is, met een verhoogde blootstelling en risico op de gezondheidsimpact. Deze subsidie is bedoeld om vanuit het preventief gezondheidsbeleid Milieugezondheidszorg gedurende 4 jaar een onderzoeksproject naar gezondheidsschade door PFAS te ondersteunen. De verworven inzichten komt de hotspotwerking in andere mogelijke met PFAS verontreinigde gebieden in Vlaanderen ten goede.
45 - Decreet diverse bepalingen beleidsvelden Vlaamse sociale bescherming, gezondheidspreventie, algemene ziekenhuizen en gezondheids- en woonzorg Voorontwerp van decreet houdende diverse bepalingen over de beleidsvelden Vlaamse sociale bescherming, gezondheidspreventie, algemene ziekenhuizen en gezondheids- en woonzorg  Na adviezen van de Vlaamse Toezichtcommissie voor de verwerking van persoonsgegevens en van de Vlaamse Raad voor Welzijn, Volksgezondheid en Gezin, hecht de Vlaamse Regering opnieuw haar  principiële goedkeuring aan het voorontwerp  van decreet met diverse bepalingen met betrekking tot de beleidsvelden Vlaamse sociale bescherming, gezondheidspreventie, algemene ziekenhuizen en gezondheids- en woonzorg. De wijzigingen zijn eerder technisch van aard en moeten eventuele juridische problemen oplossen. Dit voorontwerp van verzameldecreet wordt nog voor advies voorgelegd aan de Raad van State.
46 - Verlenging project coaching van bedrijven voor het voeren van een preventief gezondheidsbeleid Ontwerpbesluit van de Vlaamse Regering tot wijziging van het besluit van de Vlaamse Regering van 16 december 2016 tot toekenning van een subsidie aan het samenwerkingsverband Voka, Verso en VIGeZ voor het project coaching van bedrijven voor het voeren van een preventief gezondheidsbeleid  De Vlaamse Regering verlengt het project 'Gezond op de werkvloer' (bedrijfscoaching voor het voeren van  een preventief gezondheidsbeleid) tot en met 31 december 2021. Ze heroriënteert ook het project naar acties om het mentaal welbevinden bij leerlingen en leerkrachten te verhogen en naar een projectoproep gericht op het verbeteren van de mentale en fysieke gezondheid van telewerkers. Ze wijzigt hiervoor het besluit dat een subsidie toekent aan het samenwerkingsverband Voka, Verso en VIGeZ voor dit project.
47 - Verlenging van beheersovereenkomst Val- en Fractuurpreventie bij ouderen in het kader van het preventieve gezondheidsbeleid   
48 - Plan Vlaamse Veerkracht: Impulsprogramma - Innovatie in gezondheid en zorg Visienota ‘‘Vlaanderen sterk in onderzoek en innovatie voor gezondheid en zorg”  De Vlaamse Regering keurt de implementatie van het impulsprogramma 'Innovatie in gezondheid en zorg' goed, met inbegrip van de regeling voor steun aan UZ Brussel. Het impulsprogramma moet een antwoord bieden op de grote maatschappelijke uitdagingen in de gezondheidszorg en invulling geven aan de aanbevelingen van de relancecomités. Het impulsprogramma is gebouwd op drie complementaire pijlers: fundamentele kennisopbouw, bedrijfsgericht onderzoek en implementatie van nieuwe toepassingen in de zorg. Het voorziet onder andere in de oprichting van een speerpuntcluster HealthTech en zal zorgen voor een stimulans in de kennisdiffusie en innovaties in de Vlaamse zorgsector. Het past in een bredere visie op langere termijn, zoals uitgewerkt in de kadernota 'Vlaanderen sterk in onderzoek en innovatie  voor gezondheid en zorg'. De Vlaamse Regering neemt nu ook akte van deze kadernota.
49 - vzw Proefcentrum voor Sierteelt (PCS): subsidie project 'GreenSupport: kenniscentrum voor advies naar meer klimaatbestendig en biodivers groen’ Ontwerpbesluit van de Vlaamse Regering tot toekenning van een subsidie aan vzw Proefcentrum voor Sierteelt (PCS) voor het project ‘GreenSupport: kenniscentrum voor advies naar meer klimaatbestendig en biodivers groen via praktijkonderzoek, demonstratie, voorlichting en samenwerking’  De Vlaamse Regering kent een subsidie van 641.000 euro toe aan vzw Proefcentrum voor Sierteelt (PCS) voor 'GreenSupport - kenniscentrum klimaatbestendig en biodivers groen'. PCS vzw zal dit gedurende drie jaar helpen vorm geven via praktijkonderzoek, demonstratie, voorlichting en samenwerking, door zo veel mogelijk private en openbare stakeholders te betrekken binnen de groensector en een permanente samenwerking op te zetten tussen de professionele groenvoorzieners en verscheidene doelgroepen uit de bouw- en watersector en lokale en regionale beleidsmakers. GreenSupport wil zo de groenvoorziening professionaliseren en verduurzamen ; een permanente brug creëren tussen onderzoek, lokaal en regionaal beleid en professionele telers en groenvoorzieners, projectontwikkelaars en particulieren om klimaatadaptief en biodivers groen hoog op de agenda te houden; en innovatie stimuleren in de hele keten van de groensector.
50 - Vlaams Instituut Gezond Leven vzw: verlenging subsidie project 'Bewegen op verwijzing' Ontwerpbesluit van de Vlaamse Regering tot verlenging van het besluit van de Vlaamse Regering van 18 december 2015 tot toekenning van een subsidie aan het Vlaams Instituut Gezond Leven vzw voor het implementeren van de methodiek ‘Bewegen op verwijzen’ bij het voeren van een preventief gezondheidsbeleid  De Vlaamse Regering  beslist het project 'Bewegen Op Verwijzing' te verlengen tot eind 2025, via subsidiëring van het Vlaams Instituut voor Gezondheidspromotie en Ziektepreventie. Het project wil tegemoetkomen aan de motivatie om de lichamelijke gezondheid van de burger te bevorderen en de kwaliteit van leven zo hoog mogelijk te houden, door  mensen met een gezondheidsrisico op weg te helpen naar een actiever leven, met professionele coaching en een beweegplan op maat. Het is de zorgprofessional die doorverwijst naar een coach van 'Bewegen Op Verwijzing'. Het project loopt volgens de huidige regelgeving tot 31 december 2022.
51 - Plan Vlaamse Veerkracht: subsidieregels voor de uitvoering van maatregelen met een gunstig effect op milieu, klimaat of biodiversiteit Pre-ecoregelingen Ontwerpbesluit van de Vlaamse Regering tot bepaling van de regels om subsidies te verlenen voor de uitvoering van maatregelen met een gunstig effect op milieu, klimaat of biodiversiteit  In het kader van het Vlaamse Relanceplan ‘Vlaamse Veerkracht’ worden maatregelen genomen om groene investeringen op land- en tuinbouwbedrijven te stimuleren. De Vlaamse Regering legt daarom, na advies van de Raad van State, definitief de regels vast om via het Departement Landbouw en Visserij een subsidie toe te kennen aan landbouwers die investeren in de uitvoering van maatregelen  die een positieve bijdrage leveren aan milieu, klimaat of biodiversiteit. Op deze manier wordt voorzien in een overgangsperiode tussen het huidige Gemeenschappelijk Landbouwbeleid (GLB) en het toekomstige GLB, dat van start gaat op 1 januari 2023. Landbouwers kunnen immers geen nieuwe agromilieuklimaatverbintenissen afsluiten voor het jaar 2022. Hiermee wordt aan landbouwers de kans geboden om een of meerdere nieuwe verbintenissen aan te gaan voor een termijn van 1 jaar. In totaal wordt er hiervoor 6 miljoen euro voorzien. De Vlaamse Regering maakt ook  925.000  euro vrij vanuit het Vlaams Klimaatfonds voor de maatregel 'verhogen van het effectieve organische koolstofgehalte in bouwland via het teeltplan'.
52 - Mozaïekdecreet beleidsdomein Welzijn, Volksgezondheid en Gezin Voorontwerp van decreet houdende diverse bepalingen over het beleidsdomein Welzijn, Volksgezondheid en Gezin  Na advies van de Vlaamse Toezichtcommissie voor de verwerking van persoonsgegevens, van de Vlaamse Raad WVG en van de federale Gegevensbeschermingsautoriteit hecht de Vlaamse Regering opnieuw haar principiële goedkeuring aan het voorontwerp van decreet dat een aantal decreten in het beleidsdomein Welzijn, Volksgezondheid en Gezin wijzigt. Het gaat om noodzakelijke wetgevingstechnische aanpassingen en meer inhoudelijke wijzigingen in het vrijwilligerswerk, algemeen welzijnswerk, pleegzorg, geestelijk gezondheidsaanbod, woonzorg en gezondheidszorg. Deze komen er ten gevolge van een breed scala aan beleidskeuzes, zoals de implementatie van sociale akkoorden, de wijze van verdelen van middelen voor personen met een handicap, de verankering van de Vlaamse toeleidingscommissie, ... Over dit voorontwerp van wijzigingsdecreet wordt het advies ingewonnen van de Raad van State.
53 - Decreet diverse bepalingen beleidsvelden Vlaamse sociale bescherming, gezondheidspreventie, algemene ziekenhuizen en gezondheids- en woonzorg Voorontwerp van decreet houdende diverse bepalingen over de beleidsvelden Vlaamse sociale bescherming, gezondheidspreventie, algemene ziekenhuizen en gezondheids- en woonzorg  De Vlaamse Regering hecht haar  principiële goedkeuring aan het voorontwerp  van decreet met diverse bepalingen met betrekking tot de beleidsvelden Vlaamse sociale bescherming, gezondheidspreventie, algemene ziekenhuizen en gezondheids- en woonzorg. De wijzigingen zijn eerder technisch van aard en moeten juridische problemen oplossen. Dit voorontwerp van verzameldecreet wordt nog voor advies voorgelegd aan de Vlaamse Toezichtcommissie voor de verwerking van persoonsgegevens en aan de Vlaamse Raad voor Welzijn, Volksgezondheid en Gezin.
54 - Conceptnota: “Onderwijs-Welzijn”   
55 - Beheersovereenkomst 2021-2025 Vlaams Instituut Gezond Leven als partnerorganisatie voor gezonde voeding en voldoende beweging bij ouderen Ontwerp van beheersovereenkomst met het Vlaams Instituut Gezond Leven als partnerorganisatie voor gezonde voeding, voldoende beweging, beperken van sedentair gedrag en ondervoeding bij ouderen voor de periode 2021-2025  De Vlaamse Regering hecht haar goedkeuring aan de beheersovereenkomst met het Vlaams Instituut Gezond Leven vzw  als partnerorganisatie voor gezonde voeding, voldoende beweging, beperken van sedentair gedrag en ondervoeding bij ouderen, voor de periode 1 januari 2021 tot en met 31 december 2025. Ze neemt akte van het ontwerp van ministerieel subsidiebesluit aan het Vlaams Instituut Gezond Leven voor het werkingsjaar 2021. De bevoegde minister zal voor de duur van de beheersovereenkomst jaarlijks de subsidie toekennen.
56 - Uitvoering VIA 5 en VIA 6 sector preventieve gezondheidszorg 2021 Ontwerpbesluit van de Vlaamse Regering tot toekenning van een subsidie ter uitvoering van de Vlaamse Intersectorale Akkoorden voor de social/non-profit sectoren in de deelsector preventieve gezondheidszorg  In uitvoering van het vijfde en zesde  Vlaams Intersectoraal Akkoord voor de social-/non-profitsectoren, voorziet de Vlaamse Regering voor 2021 zo'n 946.000 euro voor de deelsector 'preventieve gezondheidszorg', voor verhoging van de koopkracht.
57 - Kwaliteitsdecreet Welzijn, Volksgezondheid en Gezin (WVG) Voorontwerp van decreet over de kwaliteit van zorg in het beleidsdomein Welzijn, Volksgezondheid en Gezin  De Vlaamse Regering  h echt haar principiële goedkeuring aan het voorontwerp van decreet over de kwaliteit van zorg in het beleidsdomein Welzijn, Volksgezondheid en Gezin.  Het decreet creëert een kader voor de manier waarop aan kwaliteit van zorg wordt gewerkt in het hele beleidsdomein, waarbij de belangrijkste principes worden vastgelegd, naast de verantwoordelijkheden van voorzieningen en overheid. Een centraal instrument daarbij vormt het belanghebbendenoverleg. Er wordt ook een evaluatie voorzien in het Vlaams parlement. Het decreet plaatst de participatie van de zorggebruiker, het samen formuleren van doelstellingen en de transparantie van de kwaliteit van de zorg en het hele proces daartoe centraal. Over dit voorontwerp van decreet wordt het advies ingewonnen van de Vlaamse Raad voor Welzijn, Volksgezondheid en Gezin. ​
58 - Financiering vernieuwend aanbod preventieve gezinsondersteuning Voorontwerp van besluit van de Vlaamse Regering over de financiering van vernieuwend aanbod in de preventieve gezinsondersteuning  In het kader van de verdere uitbouw van de Huizen van het Kind   en de structurele inbedding van de Over K ophuizen keurt de Vlaamse Regering, na advies van de Jeugdraad en van de Vlaamse Raad WVG, opnieuw principieel het subsidiebesluit goed voor het  vernieuwend aanbod in preventieve gezinsondersteuning. Het gaat om een subsidie van 50.000 euro per jaar voor een periode van drie jaar aan een selectie van Huizen van het Kind, en een subsidie van 100.000 euro per jaar voor een periode van drie jaar aan OverKophuizen. In beide gevallen gaat het om een subsidie voor vernieuwend aanbod dat op een geïntegreerde wijze de verbinding maakt tussen doelstellingen van het decreet preventieve gezinsondersteuning en doelstellingen vanuit verschillende beleidsdomeinen en/of -velden. Het geeft meteen ook uitvoering aan de acties met betrekking tot mentaal welzijn in het relanceplan ‘Vlaamse veerkracht’ van de Vlaamse Regering. Over dit subsidiebesluit wordt nu het advies ingewonnen van de Raad van State.
59 - Voorontwerp van decreet tot ondersteuning van omgevingsverenigingen en -projecten Voorontwerp van decreet tot ondersteuning van omgevingsverenigingen en omgevingsprojecten  De Vlaamse Regering hecht haar principiële goedkeuring aan het voorontwerp van decreet tot ondersteuning van omgevingsverenigingen en omgevingsprojecten. Het decreet zorgt voor de rechtsgrond voor het toekennen van werkingssubsidies aan omgevingsverenigingen en voor het toekennen van projectsubsidies aan actoren voor omgevingsprojecten. Met het decreet wil de Vlaamse Regering enerzijds actoren stimuleren om bij te dragen aan het bevorderen van de omgevingskwaliteit via het beschermen, in stand houden of verbeteren van de leefmilieukwaliteit, de biodiversiteit of de ruimtelijke kwaliteit en aan het bevorderen van de klimaatadaptatie en -mitigatie of van het circulaire gebruik van grondstoffen. Anderzijds wil het decreet het draagvlak voor omgevingsmaatregelen vergroten en de participatie bij omgevingsuitdagingen stimuleren. Daarnaast voorziet het voorontwerp van decreet in de mogelijkheid om in functie van omgevingsdoelstellingen en beleidsprioriteiten, projectoproepen te lanceren en projectsubsidies toe te kennen. Over dit voorontwerp van decreet wordt het advies ingewonnen van de Vlaamse Toezichtcommissie voor de verwerking van persoonsgegevens, van de Minaraad, van de SARO en van de federale Gegevensbeschermingsautoriteit.

                Jou antwoord:
    

-------------------

RESPONSE:
### Evaluatie van Regeringsbeloften in het Regeerakkoord omtrent Groen, Gezondheid en Welzijn

Het regeerakkoord onderstreepde het belang van een groene, gezonde leefomgeving en de koppeling met welzijn, vooral in de context van preventie. Er werd nadruk gelegd op het creëren van substantiële groenfaciliteiten, met name bij zorginstellingen en scholen, het bevorderen van samenwerking tussen verschillende sectoren, het opzetten van onderzoeksprojecten en pilots, alsmede het innoveren van financieringsmethoden om groen en gezondheid te stimuleren [Regeerakkoord]. De analyse van de beslissingen laat zien hoe deze beloften gedeeltelijk zijn nagekomen:

**Subsidies en Investeringen**
- De regering heeft verschillende subsidies verleend voor projecten en initiatieven die zich richten op de samenhang tussen natuur, gezondheid, en de wetenschappelijke onderbouwing van deze relatie. Voorbeelden hiervan zijn de subsidies toegekend aan VITO-PIH-Vlaams Instituut Gezond Leven voor 'Bodem en Gezondheid' en 'Natuur en Gezondheid' programma’s [0] en de financiering van het Steunpunt voor Beleidsrelevant Onderzoek voor het thema 'Omgeving en Gezondheid' [1].

**Strategisch Beleid en Publieke Voorlichting**
- Inspanningen zijn getoond in het uitvoeren van de indicatorenbevraging 'preventief gezondheidsbeleid' door Gezond Leven om inzicht te krijgen in het beleid op dit gebied [2]. Daarnaast is de ondersteuning van settinggericht werken in het kader van het Vlaamse preventieve gezondheidsbeleid bevorderd [3].

**Ondersteuning voor Scholen en Zorginstellingen**
- De "Natuur in je school"-projectoproep was een directe invulling van de initiatieven uit het regeerakkoord, wat resulteerde in financiering voor projecten gericht op de introductie van natuur op scholen [4][9][16].

**Verbetering van Gebouwen en Infrastructuur**
- Er zijn initiatieven genomen gericht op energiebesparing en verduurzaming binnen het gebouwenpark van de sector Welzijn, Volksgezondheid en Gezin om bij te dragen aan een gezondere leefomgeving [5][7].

**Bevordering van Beleid en Onderzoek**
- Wijzigingen in het decreet preventieve gezondheidsbeleid hebben bijgedragen aan betere beleidsvorming rond gezondheidsimpact door klimaatverandering en andere omgevingsfactoren [10][12].

**Samenvattend** kunnen we op basis van de verstrekte documentatie concluderen dat de regering actie heeft ondernomen om haar beloften uit het regeerakkoord na te komen. De maatregelen, inclusief subsidies en investeringen, de bevordering van settinggericht beleid, investeringen in groenere schoolomgevingen en de verbetering van beleidsvorming, dragen alle bij aan het inlossen van de gestelde doelen uit het regeerakkoord. Hierbij moet wel worden geconstateerd dat de informatie voornamelijk projectfinanciering en plannen omvat. Werkelijke resultaten en effectbeoordelingen in de vorm van meetbare gezondheidsuitkomsten of de directe impact van de groenfaciliteiten op welzijn zijn op basis van de verstrekte gegevens niet volledig weer te geven.

