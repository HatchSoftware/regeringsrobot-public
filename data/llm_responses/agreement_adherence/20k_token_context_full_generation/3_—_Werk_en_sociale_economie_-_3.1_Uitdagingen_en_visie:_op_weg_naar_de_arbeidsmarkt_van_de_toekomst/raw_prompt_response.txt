PROMPT:

                
                Het regeerakkoord bevat documenten die de plannen van de regering uitleggen.
                De beslisssingen van de regering in de jaren nadien kunnen deze plannen uitvoeren, of van het originele akkoord afwijken.
                Gegeven het regeringsakkoord en de beslissingen van de regering. 
                Door alleen informatie uit de verstrekte documenten te gebruiken,
                wordt een samenvatting op hoog niveau gegeven van hoe goed de regering
                haar beloften uit het regeerakkoord is nagekomen.
                als een besluit geen relatie heeft met het regeerakkoord, beschouw het dan niet in de reactie.
                Geef verwijzingen naar de beslissingen die in uw antwoord zijn gebruikt, en plaats de verwijzingen tussen vierkante haken, zoals [0][1][2] enz.
                Geef aan het begin een titel voor uw antwoord en formatteer uw antwoord in markdown
    
                Regeerakkoord: 3.1 Uitdagingen en visie: op weg naar de arbeidsmarkt van de toekomst De Vlaamse arbeidsmarkt bloeit als nooit tevoren, de Vlaamse werkzaamheidsgraad was met bijna 75% nooit eerder zo hoog, de Vlaamse werkloos-heidsgraad nog nooit zo laag. Onze economie staat echter voor een periode van ingrijpende transformaties. De digitale revolutie, demografische shift, toenemende migratie stromen, mondialisering van de concurrentie,… ze hebben een sterke impact op de arbeidsmarkt en leiden tot een structurele arbeidskrapte, competentie-mismatch en grote verschuivingen in verwachte jobinhoud en profielen. Volgens de huidige prognoses volstaat het activeren van alle niet- werkende werkzoekenden niet om de verwachte vacatures in te vullen. Het effectief invullen van openstaande vacatures is dan ook de belang-rijkste uitdaging voor het arbeidsmarktbeleid de komende jaren. Net zoals het realiseren van een loopbaanperspectief om mensen aan de slag te krijgen en te houden. Het is onze ambitie om ons te meten met de Scandinavische toplanden. De Vlaamse regering doet daarvoor een beroep op onze belang-rijkste troef: de Vlamingen. We bouwen aan een sterk en sociaal Vlaanderen door met z’n allen samen aan de slag te gaan. Hoe meer mensen aan de slag, hoe beter we onze welvaart op peil kunnen houden, en hoe beter we ondersteuning kunnen voorzien voor zij die het echt nodig hebben. De Vlaamse regering wil daartoe de volgende jaren minstens 120.000 Vlamingen extra aan een job helpen. Een werkzaamheids-graad van 80 procent is het doel. Om deze ambitieuze doelstellingen te bereiken is het noodzakelijk dat het federaal beleid ten volle flankerend en ondersteunend werkt ten opzichte van het Vlaams beleid. Binnen de Vlaamse bevoegdheden gebruiken we alle beschikbare instrumenten om zo veel mogelijk mensen op beroepsactieve leeftijd aan de slag te krijgen. Hiervoor slaan we de handen in elkaar met alle actoren die daartoe een bijdrage kunnen leveren: sociale partners, andere overheden, private dienstverleners, verenigingen,… De Vlaamse arbeidsmarkt dient zich te ontwikkelen tot een open, flexibele en mobiele talentenmarkt waarin eenieder zijn of haar plaats kan vinden en waar transities van, naar en op de arbeidsmarkt snel en efficiënt verlopen. Loopbaanzekerheid komt in de plaats van jobzekerheid. We moeten elke Vlaming, ook zij die momenteel niet actief zijn op de arbeidsmarkt, overtuigen om zijn of haar loopbaan in eigen handen te nemen en die actief te gaan sturen, in functie van talenten, opportuni-teiten, interesses en ambities. We bieden daarom iedere Vlaming tot aan de pensioenleeftijd via een aanklampend activerings-beleid een loopbaanperspectief en een actieve begeleiding naar tewerkstelling. We doen dit telkens op maat van het individu en in functie van zijn of haar afstand tot de arbeidsmarkt, onaf-hankelijk van statuut, geslacht, leeftijd, afkomst,…. We zijn solidair met wie het nodig heeft en bieden daarom ook maximale ondersteuning en begeleiding aan in de zoektocht naar werk waarbij bindende afspraken worden gemaakt. Wie niet actief naar werk zoekt en de gemaakte afspraken niet nakomt, wordt gesanctioneerd. Wie actief werk zoekt maar binnen de 2 jaar niet aan de slag kan, kan verplicht worden ingezet in gemeenschapsdienst. De Vlaamse overheid zal nauw toezien op de toepassing hiervan door lokale besturen en gemeenten die resultaten boeken belonen. Tegelijk zal de VDAB haar activiteiten kritisch screenen en voldoende monitoring voorzien. Inzake opleiding zal ze prioriteit geven aan diegene die leiden tot integratie en activering op de arbeids-markt, voor andere opleidingen dooft de onder-steuning uit. Gezien de tijden van arbeidskrapte bieden we aan werkgevers extra ondersteuning voor het invullen van hun vacatures. Om de goede werking van de arbeidsmarkt te verzekeren, volstaat het echter niet langer om ons toe te spitsen op de uitkeringsgerechtigde werk-zoekenden. Alle beschikbare handen zullen nodig zijn voor de nieuwe en innovatieve jobs die de komende jaren het daglicht zullen zien. Een structurele verbreding van het activeringsbeleid en de ontginning van al het talent in Vlaanderen, op en naast de arbeidsmarkt, is dan ook noodza-kelijk. We breiden daartoe de arbeidsreserve uit met burgers op beroepsactieve leeftijd die niet werken en niet ingeschreven zijn bij VDAB. In dat kader wordt de opdracht van de VDAB uitgebreid tot de centrale datagedreven en resultaatsge-richte werkzaamheids- en loopbaanregisseur van het volledige activeringsbeleid in Vlaanderen, en wordt de samenwerking met lokale besturen en bedrijven versterkt. VDAB biedt een passend en sluitend aanbod aan haar klanten, dat zij vanuit een regisseursrol maximaal dient te bereiken in samenwerking met private en publieke partners. Waar andere private of publieke partners een onvoldoende en/of onvoldoende passend aanbod bieden, kan VDAB ook de actorrol op zich nemen. Zowel werkzoekenden, als nieuwkomers en inac-tieven begeleiden we intensief met opleidingen, omscholingen en een traject naar werk. Nieuw-komers met een arbeidsperspectief worden verplicht om zich meteen bij de VDAB in te schrijven en het actief deelnemen aan een traject naar werk wordt een verplicht onderdeel van het inburgeringstraject. Inactieven zullen we zoveel mogelijk benaderen, zodat we samen met hen kunnen bekijken hoe ze naar de arbeidsmarkt begeleid kunnen worden, al dan niet via een specifiek opleidingstraject. We proberen zoveel als mogelijk in contact te komen met (al dan niet uitkeringsgerechtigde) inactieven die omwille van taal- culturele, huishoudelijke en/of andere redenen zich niet op de arbeidsmarkt begeven. We zetten in op de emancipatie van vrouwen met een migratie-achtergrond. De VDAB werkt hiervoor een aangepaste strategie uit. Met het oog op activering en op maatschappelijke integratie werken we de drempels weg die hen ertoe verhin-deren aan het werk te gaan en dit door het aanbieden van een realistisch loopbaanperspectief. De VDAB zal ook de lokale besturen nog meer ondersteunen bij hun activeringsbeleid voor leefloongerechtigden, door best practices nog beter te ontsluiten en samenwerkingsver-banden tussen kleinere, naburige gemeenten nog beter te faciliteren. We bieden volle trans-parantie over de resultaten en zullen dan ook rapporteren aan de federale overheid en aandringen op responsabilisering. Voor vacatures die ondanks bovenstaande inspan-ningen niet met Vlaams talent kunnen ingevuld worden, kijken we naar de andere gewesten, de aanpalende grensregio’s en tenslotte ook in het buitenland. Daarom zetten we in op een versterkte interregionale mobiliteit en het aantrekken van buitenlands talent. Tegelijkertijd willen we alle Vlamingen voldoende ondersteuning bieden om de loopbaan in eigen handen te nemen, en zelf te werken aan loop-baanzekerheid. Zo kunnen ze zelf anticiperen op evoluties in de arbeidsmarkt, om langer met volle goesting aan de slag te kunnen blijven. We bieden hen een waaier aan instrumenten om hun loop-baan (bij) te sturen, maken maximaal gebruik van digitale mogelijkheden, ondersteunen levenslang leren, focussen op competenties, en stimuleren leren op de werkvloer. Ook een goede aansluiting van de opleidingen op wat de arbeidsmarkt vraagt, is van cruciaal belang. Daarom brengen we onderwijs en vorming dichter bij het bedrijfs-leven. We bieden met het beleid ondersteuning om privé en werk te combineren, waarbij we kinderopvang flexibel en betaalbaar organiseren en voorrang blijven geven aan kinderen van werkende ouders en ouders die een opleiding volgen in het kader van een traject naar werk. Ten slotte zetten we in op het maximaal benutten van alle talenten op de arbeidsmarkt. Het Vlaamse sociale economiebeleid is er op gericht om mensen met een heel grote afstand tot de arbeidsmarkt en een grote begeleidingsnood op maat te ondersteunen. Concreet staat daarbij een correcte financiering van de doelgroepwerk-nemers volgens hun rendementsverlies en begeleidings nood centraal, evenals bijkomende plaatsen. Daarbij is het ook belangrijk dat we ervoor zorgen dat zij die kunnen doorstromen naar werk ook effectief doorstromen. Op die manier kunnen we blijvend inzetten op zij die de meeste nood hebben aan begeleiding. Al deze bijkomende inspanningen zijn nodig om alle Vlamingen, zonder onderscheid, warm te maken voor een job. Want een job is niet alleen de belangrijkste hefboom in de strijd tegen armoede, maar ook de sleutel naar persoonlijk en maatschappelijk welbevinden.  
                Beslissingen: 0 - Plan Vlaamse Veerkracht: Acties VDAB binnen de prioriteit ‘opleiding- en loopbaanoffensief’ Acties VDAB binnen de prioriteit ‘opleiding- en loopbaanoffensief’  Binnen het relanceplan 'Vlaamse Veerkracht' moet het plan 'Alle Hens aan Dek' (AHAD)  de  werkzaamheidsgraad terug doen stijgen richting 80%. Het AHAD-plan steunt op 3 pijlers: een opleiding-  en loopbaanoffensief, Vlaanderen digitaal transformeren, en iedereen duurzaam aan het werk. In de kader keurt de Vlaamse Regering nu twee acties goed die VDAB neemt binnen de eerste pijler, namelijk het voorzien van een ruim en toegankelijk opleidingsaanbod  door VDAB in samenwerking met partners, en het i nzetten op competentieversterking  voor tijdelijk werklozen (en kwetsbare ondernemers). Voor beide acties wordt een totaal budget van 30 miljoen euro uitgetrokken.
1 - Aanwijzing categorie 'Tijdelijk werklozen' als doelgroep VDAB Ontwerpbesluit van de Vlaamse Regering tot wijziging van het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding, wat betreft de aanwijzing van de tijdelijk werklozen als categorie die behoort tot de doelgroep van VDAB als activeringsregisseur  In het kader van de heel sterke toename van het aantal tijdelijk werklozen veroorzaakt door de coronacrisis, wijzigt de Vlaamse Regering haar besluit over de organisatie van de arbeidsbemiddeling en de beroepsopleiding. Bedoeling is het creëren van de mogelijkheid voor VDAB om als activeringsregisseur een dienstverlening aan te bieden aan de doelgroep 'tijdelijk werklozen'. Het dienstverleningsaanbod zal gericht en persoonlijk onder de aandacht worden gebracht van de specifieke doelgroep 'tijdelijk werklozen'.
2 - Sociale economie: activeringstrajecten en arbeidsmatige activiteiten Voorontwerp van besluit van de Vlaamse Regering tot wijziging van het besluit van de Vlaamse regering van 8 december 1998 tot uitvoering van het decreet inzake sociale werkplaatsen en het besluit van de Vlaamse Regering van 2 februari 2018 houdende de uitvoering van het decreet van 25 april 2014 houdende de werk- en zorgtrajecten, wat betreft de activeringstrajecten en de arbeidsmatige activiteiten  De Vlaamse Regering wijzigt principieel haar uitvoeringsbesluiten bij het decreet over sociale werkplaatsen en bij het decreet over de werk- en zorgtrajecten, voor  wat de activeringstrajecten en de arbeidsmatige activiteiten betreft. De drie subsidievormen van arbeidszorg in de sociale economie worden geïntegreerd in één regelgevend kader voor arbeidsmatige activiteiten in de sociale economie. De doelgroep zijn personen die omwille van medische, mentale, psychische, psychiatrische en/of sociale problematieken niet betaald aan de slag kunnen, maar wel in staat zijn om 12u in de week deel te nemen, dit aantal uren gradueel op te bouwen en door deelname in de sociale economie drempels kunnen afbouwen om zo stappen naar betaald werk te zetten. Als arbeidsmarktregisseur zal VDAB instaan voor de toeleiding van deelnemers naar deze vorm van arbeidsmatige activiteiten binnen de sociale economie. Voor de begeleiding wordt een beroep gedaan op de maatwerkbedrijven en samenwerkingsverbanden met een maatwerkbedrijf. Over dit wijzigingsbesluit wordt het advies ingewonnen van de SERV en daarna van de Raad van State.
3 - Wijziging uitvoeringsbesluiten decreet over sociale werkplaatsen en decreet over de werk- en zorgtrajecten: activeringstrajecten en arbeidsmatige activiteiten Ontwerpbesluit van de Vlaamse Regering tot wijziging van het besluit van de Vlaamse regering van 8 december 1998 tot uitvoering van het decreet inzake sociale werkplaatsen en het besluit van de Vlaamse Regering van 2 februari 2018 houdende de uitvoering van het decreet van 25 april 2014 houdende de werk- en zorgtrajecten, wat betreft de activeringstrajecten en de arbeidsmatige activiteiten  Na advies van de SERV en van de Raad van State wijzigt de Vlaamse Regering definitief haar uitvoeringsbesluiten bij het decreet over sociale werkplaatsen en bij het decreet over de werk- en zorgtrajecten, voor  wat de activeringstrajecten en de arbeidsmatige activiteiten betreft. De drie subsidievormen van arbeidszorg in de sociale economie worden geïntegreerd in één regelgevend kader voor arbeidsmatige activiteiten in de sociale economie. De doelgroep zijn personen die omwille van medische, mentale, psychische, psychiatrische en/of sociale problematieken niet betaald aan de slag kunnen, maar wel in staat zijn om 12u in de week deel te nemen, dit aantal uren gradueel op te bouwen en door deelname in de sociale economie drempels kunnen afbouwen om zo stappen naar betaald werk te zetten. Als arbeidsmarktregisseur zal VDAB instaan voor de toeleiding van deelnemers naar deze vorm van arbeidsmatige activiteiten binnen de sociale economie. Voor de begeleiding wordt een beroep gedaan op de maatwerkbedrijven en samenwerkingsverbanden met een maatwerkbedrijf.
4 - Voorontwerp van decreet over activering leefloongerechtigden via verplichte inschrijving bij de Vlaamse Dienst voor Arbeidsbemiddeling en Beroepsopleiding (VDAB) Voorontwerp van decreet over de activering van leefloongerechtigden via de verplichte inschrijving bij de Vlaamse Dienst voor Arbeidsbemiddeling en Beroepsopleiding  De Vlaamse Regering hecht haar principiële goedkeuring aan het voorontwerp van decreet over de activering van leefloongerechtigden via de verplichte inschrijving bij de VDAB. De inschrijving bij de VDAB wordt hiermee verplicht in Vlaanderen voor elke leefloongerechtigde op beroepsactieve leeftijd. Deze verplichte inschrijving is één van de belangrijkste hefbomen in het kader van de succesvolle activering van de niet-beroepsactieve leefloongerechtigde. Het initiatief moet mee helpen om de 80% werkzaamheidsgraad in Vlaanderen te bereiken. Over dit voorontwerp van decreet wordt het advies ingewonnen van de SERV, van de VVSG, van de VTC en van de GBA.
5 - Plan Vlaamse Veerkracht: Transitiepunten in Vlaanderen Transitiepunten in Vlaanderen  In het kader van het  relanceproject Vlaamse Veerkracht  hecht de Vlaamse Regering onder de  pijler ‘opleiding- en loopbaanoffensief’  haar goedkeuring aan het  concept van de Transitiepunten in Vlaanderen. Transitiepunten zullen  in een lokale context werkgevers en werknemers ondersteunen met hun vragen en begeleiding rond werk naar werk transities. Het punt is een partnerschap waar expertise en kennis rond de verschillende aspecten van transitievragen samen worden gelegd om een oplossing te voorzien op maat van de werkgever en werknemer. In eerste instantie is dat informeren en sensibiliseren over de vele mogelijkheden en trajecten om te anticiperen op overschotten aan arbeidspotentieel, die elders in de regio van pas kunnen komen. Daarnaast kunnen ook andere acties die de weg voorbereiden voor werk naar werk transities opgenomen worden: competentiechecks, workforceplanning, duurzaam loopbaanbeleid, … Dit alles moet er toe leiden dat een goede (her)allocatie van arbeidspotentieel plaatsvindt binnen een regionaal ecosysteem, zonder dat deze transitie moet verlopen via de werkloosheidsverzekering. VDAB zal samen met VLAIO de coördinatie opnemen en mee de transitiepunten voeden met de nodige kennis en expertise, onder meer door de ontwikkeling van een website specifiek gericht op werk-naar-werk vraagstukken. VDAB zal ook een  subsidie-oproep  lanceren  in september 2022  voor een aantal transitiepunten in Vlaanderen met een looptijd van 2 jaar. Voor het project wordt zo'n  4 miljoen euro  voorzien vanuit de relanceprovisie.
6 - Wijziging oprichtingsdecreet VDAB wat betreft activerings-, loopbaan- en dataregie Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap " Vlaamse Dienst voor Arbeidsbemiddeling en Beroepsopleiding ", wat betreft de activerings-, loopbaan- en dataregie  Na adviezen van de SERV, van de Vlaamse Toezichtcommissie voor de verwerking van persoonsgegevens en van de Raad van State, hecht de Vlaamse Regering haar definitieve  goedkeuring aan het ontwerpdecreet dat het oprichtingsdecreet van de Vlaamse Dienst voor Arbeidsbemiddeling en Beroepsopleiding (VDAB) wijzigt. Het gaat om het toewijzen van drie extra regisseursrollen aan de VDAB, in uitvoering van het Vlaams Regeerakkoord 2019-2024. De VDAB wordt hierin aangeduid als werkzaamheidsregisseur/activeringsregisseur; loopbaanregisseur en dataregisseur. Elk van deze rollen zal de dynamieken van en op de arbeidsmarkt versterken. Het ontwerp van wijzigingsdecreet wordt nu ingediend bij het Vlaams Parlement.
7 - Wijziging VDAB-decreet; nieuwe loopbaanregisseursrol concretiseren Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap “Vlaamse Dienst voor Arbeidsbemiddeling en Beroepsopleiding” en het Wijk-werkendecreet van 7 juli 2017  Na adviezen van de SERV, van de VTC en van de GBA wijzigt de Vlaamse Regering opnieuw principieel het VDAB-decreet. Het decreet wil de nieuwe rol 'loopbaanregisseur' van de VDAB concretiseren en afbakenen, en zo verruimde mogelijkheden creëren voor dataverzameling en data-uitwisseling met partners over de loopbaan van burgers. Daarnaast zijn er ook een aantal aanpassingen over het gebruik van persoonsgegevens en het elektronisch platform, om ook op die manier de mogelijkheden voor VDAB te verruimen om loopbaandata in te zetten bij de uitvoering van haar opdrachten. Het ontwerpdecreet gaat nu nog voor advies naar de Raad van State.
8 - Wijziging oprichtingsdecreet VDAB wat betreft activerings-, loopbaan- en dataregie Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap " Vlaamse Dienst voor Arbeidsbemiddeling en Beroepsopleiding ", wat betreft de activerings-, loopbaan- en dataregie  De Vlaamse Regering hecht haar principiële goedkeuring aan het voorontwerp van decreet dat het oprichtingsdecreet van de Vlaamse Dienst voor Arbeidsbemiddeling en Beroepsopleiding (VDAB) wijzigt. Het gaat om het toewijzen van drie extra regisseursrollen aan de VDAB, in uitvoering van het Vlaams Regeerakkoord 2019-2024. De VDAB wordt hierin aangeduid als werkzaamheidsregisseur/activeringsregisseur; loopbaanregisseur en dataregisseur. Elk van deze rollen zal de dynamieken van en op de arbeidsmarkt versterken. Over dit voorontwerp van wijzigingsdecreet wordt het advies ingewonnen van de SERV en van de Vlaamse Toezichtcommissie voor de verwerking van persoonsgegevens, daarna gaat het voor advies naar de Raad van State.
9 - Oproep vindplaatsgericht en outreachend bereiken van personen in welzijns- of zorgsetting   De Vlaamse Regering keurt de oproep 'Vindplaatsgericht en outreachend bereiken van personen in een welzijns- of zorgsetting' goed. Met deze oproep wil de Vlaamse Regering tijdelijk (2024-2025) extra middelen voorzien om beroep te kunnen doen op de expertise van organisaties om de toeleiding van personen met gezondheidsuitdagingen naar VDAB te versterken. De vindplaatsgerichte en outreachende acties resulteren in een (her)inschrijving bij VDAB om een re-integratietraject op te starten, gepast werk te zoeken, een opleiding te volgen, enzovoort. De acties ronden af bij de inschrijving bij VDAB, VDAB engageert zich voor een warme opvolging na de inschrijving en gepaste begeleiding richting duurzaam werk. Hiermee wil Vlaanderen extra inspanningen leveren om de doelstelling van minstens 12.000 op te starten re- integratietrajecten te realiseren. De Vlaamse minister, bevoegd voor het tewerkstellingsbeleid, zal zorgen voor de lancering en uitvoering van de oproep.
10 - Expertenadvies relancebeleid Vlaamse arbeidsmarkt   
11 - Conceptnota: “VDAB als data-, loopbaan-, en activeringsregisseur op de Vlaamse arbeidsmarkt: timing en proces van de verdiepingsdecreten”   
12 - Samenwerking VDAB – Actiris   Het samenwerkingsakkoord tussen de Vlaamse Gemeenschap, het Vlaamse Gewest en het Brusselse Hoofdstedelijke Gewest is gericht op een vlottere werking van de arbeidsmarkt, om een grotere mobiliteit van werkzoekenden te realiseren. Hiervoor is een  meerjarige overeenkomst afgesloten tussen VDAB en Actiris,  waarvoor VDAB 7 personeelsleden zal inzetten, gefinancierd door Actiris. Door de besparingsdoelstellingen die de Vlaamse Regering aan VDAB oplegt, is het niet mogelijk om die bijkomende personeelsleden elders te gaan besparen zonder impact op de andere opdrachten van VDAB. ​De Vlaamse Regering beslist daarom om de 7 extra personeelsleden die VDAB wil werven in het kader van de overeenkomst met Actiris, buiten besparing te houden  zonder compensatie elders binnen de Vlaamse overheid in de periode 2022-2025.
13 - Verhoging aanbod online cursussen van de Vlaamse Dienst voor Arbeidsbemiddeling en Beroepsopleiding (VDAB)   Het aanbieden van online cursussen door de Vlaamse Dienst voor Arbeidsbemiddeling en Beroepsopleiding (VDAB) past in het beleid om zoveel mogelijk werkzoekenden en werknemers laagdrempelige opleidingsmogelijkheden te bieden, en kadert aldus ook in het 'levenslang leren'- beleid van de Vlaamse Regering. Door de beperkende maatregelen in het kader van de coronacrisis toont dit online aanbod vandaag zijn grote meerwaarde naar het bereik van werkzoekenden en werknemers. Het aantal gestarte online cursussen is de afgelopen weken sterk gestegen. Gezien de verwachting dat de beperkende maatregelen slechts gefaseerd en geleidelijk zullen kunnen afgebouwd worden, wordt een online leeraanbod ook essentieel om de komende maanden de vele (nieuwe) werkzoekenden en werknemers te bereiken. Om verder te kunnen inspelen op deze duidelijke nieuwe noden van werkzoekende en werknemers , vraagt VDAB een investering in de uitbreiding van  haar online leeraanbod en IT- middelen. De Vlaamse Regering beslist tot herverdeling van 4 miljoen euro zodat het het agentschap haar online aanbod kan uitbreiden/uitwerken om tegemoet te komen aan de toenemende vraag naar online cursussen.
14 - Vastleggen maatschappelijke uitdagingen in het kader van projectsubsidies sociaal-cultureel volwassenenwerk   De Vlaamse Regering wil binnen de projectregeling van het decreet sociaal- cultureel volwassenenwerk inzetten op het ondersteunen van e-inclusie projecten met het oog op het bevorderen van participatie aan onze samenleving. Of iemand digitaal uitgesloten is, wordt bepaald door vele socio-economische factoren en digitale factoren, en hoe deze zich tot elkaar verhouden. Bedoeling is met de beschikbare middelen keuzes te maken en in te zetten op e-inclusie projecten die zich richten op specifieke groepen met een lage digitale geletterdheid waaronder ouderen, kortgeschoolden en mensen in armoede. De Vlaamse Regering legt  deze uitdaging als prioritaire maatschappelijke uitdaging vast voor de beoordeling van de sociaal-culturele projectsubsidies voor 2022.
15 - Plan Vlaamse Veerkracht: competentiechecks voor werkenden Competentiechecks voor werkenden  Het relanceplan Vlaamse Veerkracht en het VESOC-akkoord ‘Alle hens aan dek’ omvatten topprioriteiten voor een krachtige, duurzame relance en transformatie van de Vlaamse arbeidsmarkt, om de werkzaamheidsgraad terug op peil te laten komen richting 80%. Binnen het project VV018, 'Opleidingsoffensief arbeidsmarkt', uit het relanceplan Vlaamse Veerkracht is de opdracht ‘Competentiechecks voor werkenden ’ voorzien, waarbij elke werkende zelf een competentiecheck kan laten uitvoeren, hetzij via een digitaal aanbod, hetzij binnen het aanbod van loopbaancheques, als sleutel om de loopbaan in eigen handen te nemen. Werknemers met een kwetsbare loopbaanpositie die hun loopbaan willen versterken, worden zo op weg geholpen naar ondersteunende acties aan de hand van een coachend adviesgesprek. In dit kader keurt de Vlaamse Regering het ministerieel besluit goed voor de toekenning van een toelage aan VDAB om deze competentiechecks vorm te geven.
16 - Regeling leerjobs: een begeleid ervaringstraject in een onderneming gericht op het verwerven van de competenties van een beroepskwalificatie Ontwerpbesluit van de Vlaamse Regering tot regeling van de leerjobs  EVC staat voor de erkenning van eerder of elders verworven competenties. Met het oog op de uitbouw van een zinvol en efficiënt EVC-beleid binnen het beleidsdomein Werk, en om niet-beroepsgekwalificeerde jongeren de mogelijkheid te bieden alsnog een beroepskwalificatie te behalen, lanceert de VDAB een nieuw instrument : de leerjob. De leerjob is een begeleid ervaringstraject in een onderneming gericht op het verwerven van de competenties van een beroepskwalificatie. De beroepskwalificatie kan worden behaald door het afleggen van een EVC-assessment. Na advies van de Raad van State keurt de Vlaamse Regering definitief de regeling van de leerjobs goed.
17 - Visienota ‘Naar een leer- en loopbaanrekening in Vlaanderen’   ​In het Vlaams Regeerakkoord 2019-2024 en de Beleidsnota Werk en Sociale Economie 2019-2024 wordt de ambitie geformuleerd om de stap te zetten naar een individuele leer- en loopbaanrekening. Om uitvoering te geven aan deze ambitie keurt de Vlaamse Regering nu de  visienota  'Naar een leer- en loopbaanrekening in Vlaanderen’ goed. Deze visienota zet een groeipad uiteen voor de stapsgewijze uitwerking van de leer- en loopbaanrekening (LLR) in Vlaanderen. De LLR moet  concreet in beeld brengen op welke incentives elke burger een beroep kan doen om zijn/haar competenties te versterken en/of loopbaan te (her)oriënteren. De LLR moet bijdragen tot de dubbele ambitie om burgers aan het stuur te zetten van hun loopbaan en hen de weg te doen vinden naar opleiding, bij- en omscholing. Om bij te dragen tot die ambitie heeft de leer- en loopbaanrekening  3 concrete doelstellingen: financiële en tijdgebonden drempels voor opleiding wegwerken, opleidings- en loopbaanincentives overzichtelijker en eenvoudiger maken, en opleidingsrechten beter overdraagbaar maken. Deze nota wordt nog voor advies voorgelegd aan de SERV en de VLOR, wordt daarna ingediend bij het Vlaams Parlement en besproken op het Partnerschap Levenslang Leren.
18 - Sterkere arbeidsmarkt en positie voor mensen in een stelsel van werkloosheid   Resolutie over een sterkere arbeidsmarkt en positie voor mensen in een stelsel van werkloosheid met bedrijfstoeslag en andere 55-plussers, aangenomen door het Vlaams Parlement op 1 maart 2023
19 - Plan Vlaamse Veerkracht: dossier 128 Digitaliseringsprojecten VDAB en Departement WSE in kader van Alle Hens aan Dek (AHAD)  De Vlaamse Regering lanceerde met Vlaamse Veerkracht een relanceplan om Vlaanderen uit de coronacrisis te leiden en in te zetten op een sterker Vlaanderen. Binnen de beleidsvelden competenties, activeren en sociale economie is dit vertaald in ' Alle Hens aan Dek (AHAD) '. Binnen Alle Hens een Dek willen de Vlaamse Regering en de sociale partners inzetten op digitale talenten en vaardigheden aan de hand van digitale transformatie-initiatieven, zodat iedereen in Vlaanderen volwaardig lid kan worden van de digitale samenleving. Binnen het project VV128, digitale vaardigheden, keurt de Vlaamse Regering nu de voorgestelde acties goed onder de pijler 'Digitale transformatie' van het AHAD relanceplan van het Beleidsdomein Werk en Sociale Economie.
20 - Vereenvoudiging instrumentarium Werkplekleren Voorontwerp van besluit van de Vlaamse Regering houdende wijziging van het besluit van de Vlaamse Regering van 15 februari 2008 tot vaststelling van de regels voor de erkenning en financiering door de Vlaamse Dienst voor Arbeidsbemiddeling en Beroepsopleiding van de gespecialiseerde trajectbepaling- en -begeleidingsdienst, de gespecialiseerde arbeidsonderzoeksdiensten en de gespecialiseerde opleidings-, begeleidings- en bemiddelingsdiensten, het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding en het besluit van de Vlaamse Regering van 2 februari 2018 houdende de uitvoering van het decreet van 25 april 2014 houdende de werk- en zorgtrajecten, wat betreft de activeringstrajecten en de arbeidsmatige activiteiten  Naar aanleiding van de analyse van het huidig instrumentarium werkplekleren kiest de Vlaamse Regering er principieel voor om  de doelgroep van de werkervaringsstage uit te breiden. Dit heeft als gevolg dat de activeringsstage en de gespecialiseerde beroepsverkennende stage afgeschaft  kunnen worden. Deze wijziging brengt heel wat voordelen met zich mee. Zo wordt er meer duidelijkheid gecreëerd voor zowel de werkzoekende, de partner, de werkgever als de bemiddelaar.  Ook niet-werkende werkzoekenden die voorheen een activeringsstage of een gespecialiseerde beroepsverkennende stage volgden (waar geen incentive aan verbonden is),  zullen nu een werkervaringsstage-premie krijgen van maandelijks 200 euro bruto (voor een voltijdse werkervaringsstage).  Over dit besluit wordt het advies ingewonnen van de SERV, van de Vlaamse Toezichtcommissie voor de verwerking van persoonsgegevens en daarna van de Raad van State.
21 - Wijziging oprichtingsdecreet VDAB wat betreft activerings-, loopbaan- en dataregie Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap " Vlaamse Dienst voor Arbeidsbemiddeling en Beroepsopleiding ", wat betreft de activerings-, loopbaan- en dataregie  De Vlaamse Regering beslist tot bekrachtiging en afkondiging van het decreet dat het oprichtingsdecreet van de Vlaamse Dienst voor Arbeidsbemiddeling en Beroepsopleiding (VDAB) wijzigt voor wat de activerings-, loopbaan- en dataregie betreft. Dit decreet werd aangenomen door het Vlaams Parlement op 20 mei 2020.
22 - Vereenvoudiging instrumentarium Werkplekleren Ontwerpbesluit van de Vlaamse Regering houdende wijziging van het besluit van de Vlaamse Regering van 15 februari 2008 tot vaststelling van de regels voor de erkenning en financiering door de Vlaamse Dienst voor Arbeidsbemiddeling en Beroepsopleiding van de gespecialiseerde trajectbepaling- en -begeleidingsdienst, de gespecialiseerde arbeidsonderzoeksdiensten en de gespecialiseerde opleidings-, begeleidings- en bemiddelingsdiensten, het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding en het besluit van de Vlaamse Regering van 2 februari 2018 houdende de uitvoering van het decreet van 25 april 2014 houdende de werk- en zorgtrajecten, wat betreft de activeringstrajecten en de arbeidsmatige activiteiten  Naar aanleiding van de analyse van het huidig instrumentarium werkplekleren, en na adviezen van de SERV, van de Vlaamse Toezichtcommissie voor de verwerking van persoonsgegevens en van de Raad van State, kiest de Vlaamse Regering er definitief voor om  de doelgroep van de werkervaringsstage uit te breiden. Dit heeft als gevolg dat de  activeringsstage en de gespecialiseerde beroepsverkennende stage afgeschaft  kunnen worden. Deze wijziging brengt heel wat voordelen met zich mee. Zo wordt er meer duidelijkheid gecreëerd voor zowel de werkzoekende, de partner, de werkgever als de bemiddelaar.  Ook niet-werkende werkzoekenden  die voorheen een activeringsstage of een gespecialiseerde beroepsverkennende stage volgden (waar geen incentive aan verbonden is),  zullen nu een werkervaringsstage- premie krijgen van maandelijks 200 euro bruto (voor een voltijdse werkervaringsstage).
23 - Wijziging uitvoeringsbesluit activeringstrajecten decreet W² (werk- en zorgtrajecten) Voorontwerp van besluit van de Vlaamse Regering tot wijziging van artikel 27 van het besluit van de Vlaamse Regering van 2 februari 2018 houdende de uitvoering van het decreet van 25 april 2014 houdende de werk- en zorgtrajecten, wat betreft de activeringstrajecten en de arbeidsmatige activiteiten  Sinds 1 juli 2018 kunnen personen die niet betaald aan de slag kunnen omwille van medische, mentale, psychische, psychiatrische en/of sociale problematieken naar activeringstrajecten toegeleid worden door de VDAB. Daarbij stellen een casemanager Werk en een casemanager Zorg een actieplan op samen met de betrokken persoon, met acties gericht op het wegwerken of stabiliseren van de problemen en het zetten van stappen naar betaald werk. Een netwerk van dienstverleners uit werk, sociale economie, zorg en welzijn zorgen dan voor de uitvoering van de acties. Het regelgevend kader voor deze activeringstrajecten wordt nu geëvalueerd en waar nodig bijgestuurd. Omdat dit enige doorlooptijd vraagt, worden de mandaten van de penhouders verlengd van vier tot vijf jaar, om de continuïteit van de dienstverlening te garanderen. De Vlaamse Regering wijzigt daarvoor principieel het uitvoeringsbesluit over de activeringstrajecten. Over dit wijzigingsbesluit wordt het advies ingewonnen van de SERV en van de Vlaamse Raad WVG, daarna gaat het voor advies naar de Raad van State.
24 - Plan Vlaamse Veerkracht: overheveling van 9 miljoen euro uit actieplan E-leren naar opleidingsoffensief arbeidsmarkt, deelactie 'verbreding online leren' Digitaliseringsprojecten VDAB en Departement Werk en Sociale Economie in het kader van AHAD relance  In het project VV128 'Digitale Vaardigheden' van het Relanceplan Vlaamse Veerkracht is het  actieplan E-leren  opgenomen. Het Actieplan E-leren wil e-leren en de digitale opleidingsmogelijkheden breed ingang laten vinden bij de opleidingsverstrekkers en zo ook lerenden met een digitale achterstand bereiken. Hiervoor werd 21 miljoen euro voorzien uit de relanceprovisie. De Vlaamse Regering  stemt nu in met de slotacties van het Actieplan E-leren en met de overheveling van 9 miljoen euro uit het actieplan E-leren naar het opleidingsoffensief arbeidsmarkt, deelactie 'verbreding online leren', in het kader van project VV018 'Opleidingsoffensief arbeidsmarkt'  uit het Relanceplan Vlaamse Veerkracht. Hiermee geeft ze gevolg aan de resultaten van het vooronderzoek naar de verdere afstemming van vraag en aanbod rond e-leren en versterkt ze de VDAB in zijn rol als regisseur en connector van online leren gedurende 3 jaar.
25 - Oproep ‘Lokaal Activeringspact’ leefloongerechtigden   In het kader van de conceptnota 'Flankerende activeringsaanpak voor de verplichte inschrijving van leefloongerechtigden' keurt de Vlaamse Regering de oproep 'Lokaal activeringspact' goed. De oproep wil lokale besturen resultaatgericht stimuleren om meer leefloongerechtigden te activeren , en geeft middelen voor acties die hierop zijn gericht. De oproep vraagt lokale besturen om zich ertoe te engageren een hoger duurzaam uitstroomresultaat te behalen dan het Vlaamse gemiddelde van 24%. De oproep zal tweemaal opengesteld worden, telkens voor een bedrag van 10 miljoen euro, voor projecten met een looptijd van een jaar. De Vlaamse minister, bevoegd voor de sociale economie, en de Vlaamse minister, bevoegd voor binnenlands bestuur, zullen zorgen voor de lancering en uitvoering van de eerste oproep 'Lokaal activeringspact' en voor de toekenning van de middelen aan de begunstigden.
26 - Samenwerking VDAB – RIZIV: buiten besparing houden van extra personeelsleden   Het aantal langdurig zieken in België en Vlaanderen blijft toenemen. VDAB en partners bieden , op vraag van het RIZIV, langdurig zieken en arbeidsongeschikten trajecten aan naar werk , om mee de ambitie van een werkzaamheidsgraad van 80% te helpen bereiken. Er is een groeipad opgesteld door de bevoegde Vlaamse en federale minister voor het aantal door het RIZIV gefinancierde trajecten naar werk per jaar. Voor de VDAB gaat het om 7000 bijkomende trajecten, waarvoor de verwerkingscapaciteit niet haalbaar is binnen het huidige personeelscontingent. De Vlaamse Regering beslist daarom om de 49 extra personeelsleden die daarvoor nodig zijn bij VDAB, buiten de afgesproken koppennorm te houden, zonder compensatie elders binnen de Vlaamse overheid. 35 extra personeelsleden worden geworven in 2023, de overige 14 vanaf 2024.
27 - Regeling leerjobs Voorontwerp van besluit van de Vlaamse Regering tot regeling van de leerjobs  EVC staat voor de erkenning van eerder of elders verworven competenties. Met het oog op de uitbouw van een zinvol en efficiënt EVC-beleid binnen het beleidsdomein Werk, en om niet-beroepsgekwalificeerde jongeren de mogelijkheid te bieden alsnog een beroepskwalificatie te behalen, lanceert de VDAB een nieuw instrument: de leerjob. De leerjob is een begeleid ervaringstraject in een onderneming gericht op het verwerven van de competenties van een beroepskwalificatie. De beroepskwalificatie kan worden behaald door het afleggen van een EVC-assessment. De Vlaamse Regering keurt nu principieel de regeling van de leerjobs goed. Over dit besluit wordt nog het advies ingewonnen van de VLOR, het Vlaams Partnerschap Duaal Leren, de SERV, de Vlaamse Toezichtcommissie voor de verwerking van persoonsgegevens, de Gegevensbeschermingsautoriteit en daarna van de Raad van State.
28 - Verdiepingsdecreet werk Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap “Vlaamse Dienst voor Arbeidsbemiddeling en Beroepsopleiding” en het Wijk-werkendecreet van 7 juli 2017  De Vlaamse Regering hecht haar principiële goedkeuring aan het voorontwerp van decreet dat het oprichtingsdecreet van VDAB en het Wijk-werkendecreet wijzigt. Het wijzigingsdecreet concretiseert de nieuwe regisseursrol van VDAB als loopbaanregisseur en verruimt de mogelijkheden voor VDAB om loopbaandata te verzamelen en in te zetten voor haar opdrachten. Het bevat ook een wijziging over de uitgifte van de wijk-werkcheques en een aantal aanpassingen om enkele modaliteiten rond wijk-werken niet meer in het decreet maar in het uitvoeringsbesluit daarover te regelen. Over dit voorontwerp van wijzigingsdecreet wordt het advies ingewonnen van de SERV, van de VTC, van de GBA en daarna van de Raad van State.
29 - Digitale dienstverlening, mandaten en toegang tot de databanken van de VDAB Voorontwerp van besluit van de Vlaamse Regering tot wijziging van het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding, het besluit van de Vlaamse Regering van 28 april 2017 tot bepaling van de kwaliteitscriteria voor de instroomopleiding Havenarbeider en het besluit van de Vlaamse Regering van 24 mei 2019 tot uitvoering van het decreet van 29 maart 2019 betreffende het kwaliteits- en registratiemodel van dienstverleners in het beleidsdomein Werk en Sociale Economie  De Vlaamse Regering  keurt principieel het besluit goed over de digitale dienstverlening, mandaten en toegang tot de databanken van de VDAB.  Het besluit zorgt voor een expliciete wettelijke basis voor het aanbieden van digitale dienstverlening en het uitvoeren van digitale opvolgingsgesprekken door VDAB, in het bijzonder om beschikbaarheid te controleren. Het zorgt ook voor enkele actualiseringen en aanpassingen in de VDAB-regelgeving, om de rol van VDAB als activeringsregisseur verder uit te diepen. Over dit besluit wordt het advies ingewonnen van de SERV en van de Vlaamse Toezichtcommissie voor de verwerking van persoonsgegevens (VTC). Daarna gaat het voor advies naar de Raad van State.
30 - Wijziging uitvoeringsbesluit activeringstrajecten decreet W² (werk- en zorgtrajecten) Ontwerpbesluit van de Vlaamse Regering tot wijziging van artikel 27 van het besluit van de Vlaamse Regering van 2 februari 2018 houdende de uitvoering van het decreet van 25 april 2014 houdende de werk- en zorgtrajecten, wat betreft de activeringstrajecten en de arbeidsmatige activiteiten  Sinds 1 juli 2018 kunnen personen die niet betaald aan de slag kunnen omwille van medische, mentale, psychische, psychiatrische en/of sociale problematieken door de VDAB  naar  activer i ngstrajecten worden toegeleid. Daarbij stellen een casemanager Werk en een casemanager Zorg een actieplan op samen met de betrokken persoon, met acties gericht op het wegwerken of stabiliseren van de problemen en het zetten van stappen naar betaald werk. Een netwerk van dienstverleners uit werk, sociale economie, zorg en welzijn zorgen dan voor de uitvoering van de acties. Het regelgevend kader voor deze activeringstrajecten wordt nu geëvalueerd en waar nodig bijgestuurd. Omdat dit enige doorlooptijd vraagt, worden de mandaten van de penhouders verlengd van vier tot vijf jaar, om de continuïteit van de dienstverlening te garanderen. De Vlaamse Regering wijzigt daarvoor, na advies van de SERV, de Vlaamse Raad WVG en de Raad van State, definitief  het uitvoeringsbesluit over de activeringstrajecten.
31 - Regeling leerjobs Voorontwerp van besluit van de Vlaamse Regering tot regeling van de leerjobs  EVC staat voor de erkenning van eerder of elders verworven competenties. Met het oog op de uitbouw van een zinvol en efficiënt EVC-beleid binnen het beleidsdomein Werk, en om niet-beroepsgekwalificeerde jongeren de mogelijkheid te bieden alsnog een beroepskwalificatie te behalen, lanceert de VDAB een nieuw instrument : de leerjob. De leerjob is een begeleid ervaringstraject in een onderneming gericht op het verwerven van de competenties van een beroepskwalificatie. De beroepskwalificatie kan worden behaald door het afleggen van een EVC-assessment. Na adviezen van de VLOR, het Vlaams Partnerschap Duaal Leren, de SERV, de Vlaamse Toezichtcommissie voor de verwerking van persoonsgegevens en de Gegevensbeschermingsautoriteit keurt de Vlaamse Regering opnieuw principieel de regeling van de leerjobs goed. Over dit besluit wordt nog het advies ingewonnen van de Raad van State.
32 - Wijzigingsbesluit organisatie arbeidsbemiddeling en beroepsopleiding: toevoeging NEET-jongeren als doelgroep VDAB activeringsregisseur Voorontwerp van besluit van de Vlaamse Regering tot wijziging van het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding, wat betreft de toevoeging van de NEET-jongeren als doelgroep van de activeringsregisseur  ​Van de totale groep van   jongeren van 15 tot en met 24 jaar viel in 2020 7,3% in de categorie NEET (not in education, employment or training) , in het VDAB-decreet vertaald als 'jongeren die niet aan het werk, niet in opleiding of training en ongekwalificeerd zijn'. Om de dienstverlening naar deze doelgroep te versterken en verder uit te bouwen,  keurt de Vlaamse Regering nu principieel het besluit goed dat de NEET-jongeren als categorie benoemt voor de doelgroep van VDAB als activeringsregisseur.   Tegelijk wordt die   groep , in overeenstemming met de vernieuwde Europese aanbeveling hierover,  uitgebreid tot de leeftijdsgrens van 30 jaar en ook voor jongeren die reeds een diploma haalden. Over dit besluit wordt het advies ingewonnen van de Vlaamse Toezichtcommissie voor de verwerking van persoonsgegevens, van de SERV en daarna van de Raad van State.
33 - Verdiepingsdecreet Vlaamse Dienst voor Arbeidsbemiddeling en Beroepsopleiding (VDAB) Ontwerpdecreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap “Vlaamse Dienst voor Arbeidsbemiddeling en Beroepsopleiding”  Na advies van de Raad van State, wijzigt  de Vlaamse Regering definitief het oprichtingsdecreet van de  Vlaamse Dienst voor Arbeidsbemiddeling en Beroepsopleiding (VDAB). Het gaat enerzijds om een actualisering en wijzigingen, en anderzijds om de verdieping van de nieuwe data-, loopbaan- en activeringsregisseursrollen die aan de VDAB zijn toebedeeld. In dit ontwerp van verdiepingsdecreet wordt onder meer de ethische raad, een verduidelijking van de rechtsgrond voor subsidiëring,  (verbod op) automatische besluitvorming, de actualisering van het dagelijks bestuur en de toevoeging van 'kwaliteit' en 'doel- en kansengroepenbeleid' als taak van de VDAB geregeld. Dit ontwerpdecreet wordt nu ingediend bij het Vlaams Parlement.
34 - Duaal leren: overdracht personeelsleden VDAB naar het Departement Werk en Sociale Economie Ontwerpbesluit van de Vlaamse Regering tot overdracht van personeelsleden van de Vlaamse Dienst voor Arbeidsbemiddeling en Beroepsopleiding naar het Departement Werk en Sociale Economie  Het Vlaams Partnerschap Duaal Leren , dat werd opgericht binnen het Departement Werk en Sociale Economie (DWSE), kan een samenwerkingsakkoord sluiten met sectorale partnerschappen voor de uitvoering van haar opdrachten met betrekking tot de alternerende opleiding. In die sectoren waar het momenteel nog niet mogelijk is om samen te werken met een sectoraal partnerschap , komt deze opdracht toe aan de VDAB. Van alle erkenningen worden er nu ongeveer 93% opgenomen door de sectorale partnerschappen. Er blijven dan nog minder dan 7% erkenningen over waardoor VDAB voor de werkplekbegeleiding van nog slechts een zeer klein deel van de alternerende opleidingen zou instaan. Vanuit een streven naar een meer geïntegreerde werking van alternerend leren, waaronder het duaal leren , werd beslist deze taak toe te wijzen aan het  Departement Werk en Sociale Economie (DWSE). De Vlaamse Regering keurt in dit kader de overdracht goed van van twee  personeelsleden van de Vlaamse Dienst voor Arbeidsbemiddeling en Beroepsopleiding naar het DWSE. De overdracht treedt in werking op 1 januari 2022.
35 - Verdiepingsdecreet Vlaamse Dienst voor Arbeidsbemiddeling en Beroepsopleiding (VDAB) Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelf-standigd agentschap “Vlaamse Dienst voor Arbeidsbemiddeling en Beroepsopleiding  De Vlaamse Regering wijzigt principieel het oprichtingsdecreet van de   Vlaamse Dienst voor Arbeidsbemiddeling en Beroepsopleiding (VDAB). Het gaat enerzijds om een actualisering en wijzigingen, en anderzijds om de verdieping van de nieuwe data-, loopbaan- en activeringsregisseursrollen die aan de VDAB zijn toebedeeld. In dit voorontwerp van verdiepingsdecreet wordt onder meer het gebruik van Artificiële Intelligentie (AI), de ethische raad, (verbod op)  automatische besluitvorming, de verdieping van de rol als activeringsregisseur en de toevoeging van kwaliteit als kerntaak van de VDAB geregeld. Over dit voorontwerp van wijzigingsdecreet wordt nog het advies ingewonnen van de SERV, de Vlaamse Toezichtcommissie voor de verwerking van persoonsgegevens en daarna van de Raad van State.
36 - Verdiepingsdecreet Vlaamse Dienst voor Arbeidsbemiddeling en Beroepsopleiding (VDAB) Voorontwerp van decreet tot wijziging van het decreet van 7 mei 2004 tot oprichting van het publiekrechtelijk vormgegeven extern verzelfstandigd agentschap “Vlaamse Dienst voor Arbeidsbemiddeling en Beroepsopleiding  Na advies van de SERV en van de Vlaamse Toezichtcommissie voor de verwerking van persoonsgegevens, wijzigt  de Vlaamse Regering opnieuw principieel het oprichtingsdecreet van de   Vlaamse Dienst voor Arbeidsbemiddeling en Beroepsopleiding (VDAB). Het gaat enerzijds om een actualisering en wijzigingen, en anderzijds om de verdieping van de nieuwe data-, loopbaan- en activeringsregisseursrollen die aan de VDAB zijn toebedeeld. In dit voorontwerp van verdiepingsdecreet wordt onder meer de ethische raad, een verduidelijking van de rechtsgrond voor subsidiëring,  (verbod op) automatische besluitvorming, de actualisering van het dagelijks bestuur en de toevoeging van 'kwaliteit' en 'doel- en kansengroepenbeleid' als taak van de VDAB geregeld. Dit voorontwerp van wijzigingsdecreet wordt nu voor advies voorgelegd aan de Raad van State.
37 - Wijzigingsbesluit organisatie arbeidsbemiddeling en beroepsopleiding: toevoeging NEET-jongeren als doelgroep VDAB Ontwerpbesluit van de Vlaamse Regering tot wijziging van het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding, wat betreft de toevoeging van de NEET-jongeren als doelgroep van de activeringsregisseur  ​Van de totale groep van   jongeren van 15 tot en met 24 jaar viel in 2020 7,3% in de categorie NEET (not in education, employment or training) , in het VDAB-decreet vertaald als 'jongeren die niet aan het werk, niet in opleiding of training en ongekwalificeerd zijn'. Om de dienstverlening naar deze doelgroep te versterken en verder uit te bouwen, keurt de Vlaamse Regering nu, na advies van de Vlaamse Toezichtcommissie voor de verwerking van persoonsgegevens, van de SERV en van de Raad van State, definitief het besluit goed dat de   NEET-jongeren als categorie benoemt voor de doelgroep van de VDAB als activeringsregisseur. Tegelijk wordt die groep, in overeenstemming met de vernieuwde Europese aanbeveling hierover,  uitgebreid tot de leeftijdsgrens van 30 jaar en ook voor jongeren die reeds een diploma haalden.
38 - Visienota 'Vlaanderen als aantrekkingspool voor start-ups en innovatief ondernemend talent'   De wet van 19 februari 1965 over de uitoefening van zelfstandige beroepsactiviteiten door vreemdelingen regelt het kader waaraan een buitenlandse zelfstandige moet voldoen opdat hij een zelfstandige activiteit kan starten in Vlaanderen. Deze regelgeving voldoet niet langer aan de noden van de Vlaamse competitieve kenniseconomie. Daarom keurt de Vlaamse Regering een visienota goed die de de krijtlijnen uitzet voor de herziening van het economisch migratiebeleid van buitenlandse zelfstandige ondernemers waarbij Vlaanderen een aantrekkingspool wordt voor start-ups en innovatief ondernemend talent.  Over deze visienota wordt het advies ingewonnen van het Vlaams Economisch Sociaal Overlegcomité (VESOC), de SERV, daarna wordt hij ingediend bij het Vlaams Parlement.
39 - Visienota 'Vlaams actieplan re-integratie (langdurig) zieken'   Cijfers tonen aan dat de groep (langdurig) zieken in Vlaanderen toeneemt. Bovendien is er een steeds groter aandeel van ziektes die mogelijk het gevolg zijn van de omstandigheden op de werkvloer. Om deze evolutie te keren, maakt Vlaanderen er een prioriteit van om langdurig zieken opnieuw aan het werk te krijgen. Sinds de coronacrisis nam de aandacht voor dit thema enkel maar toe. In dit kader beslist de Vlaamse Regering de Visienota 'Vlaams  actieplan  re-integratie (langdurig) zieken' als   uitgangspunt te nemen voor de acties die zullen worden ondernomen om meer langdurig zieken  in Vlaanderen te re-integreren, de uitstroom naar werk van arbeidsongeschikten in begeleidingstrajecten te verhogen en meer preventief te werk te gaan om te voorkomen dat mensen langdurig ziek zijn. Het biedt een antwoord op de uitdagingen waar Vlaanderen mee geconfronteerd wordt en vertrekt vanuit de ambitie om mensen met gezondheidsproblemen (mentaal en/of fysiek) ongeacht hun statuut opnieuw aan de slag te krijgen. Het actieplan schuift 15 acties naar voren die re-integratie op korte en op langere termijn moeten vergemakkelijken, evenals preventieve acties. Deze Visienota wordt ingediend bij het Vlaams Parlement.
40 - Maatregelen VDAB naar aanleiding van de Oekraïne-crisis voor 2022   De Europese richtlijn rond de Oekraïne-crisis zorgt ervoor dat mensen op de vlucht uit Oekraïne meteen een volwaardig, tijdelijk verblijfsstatuut krijgen, waardoor ze ook dadelijk recht hebben op werk en begeleiding naar werk. Het is dus belangrijk hun onthaal op de arbeidsmarkt voor te bereiden. De Vlaamse Regering  keurt daarom de vanuit VDAB voorgestelde maatregelen goed om de Oekraïne-crisis aan te pakken, met het oog op het begeleiden van Oekraïense nieuwkomers richting de arbeidsmarkt.  ​Het gaat om maatregelen rond pre- screening, dienstverlening en aanbod, connectie met werkgevers en beroepssectoren (Werkplekvrij) en communicatieacties.
41 - Loopbaancheques: budgetbesparing Ontwerpbesluit van de Vlaamse Regering tot wijziging van het besluit van de Vlaamse Regering van 17 mei 2013 betreffende de loopbaanbegeleiding  Het regeerakkoord voorziet dat een besparing wordt gerealiseerd op het budget van de loopbaancheques. De Vlaamse Regering wijzigt  daarom definitief een aantal voorwaarden in het besluit over de loopbaanbegeleiding. Zo wordt de voorwaarde van voorafgaande werkervaring voor de werkende burger opgetrokken van minstens 1 jaar naar 7 jaar en wordt de tweede loopbaancheque ingekort tot 3 uur begeleiding in plaats van 4. Er wordt een eenmalige prijsstijging van 2% toegepast op de loopbaancheque waardoor de pakketprijs voor vier uur zal opgetrokken worden naar € 561 zonder BTW. De wijzigingen moeten ook de regisseurspositie van de VDAB in het kader van het loopbaanbeleid in Vlaanderen versterken, terwijl de VDAB verder werkt aan het verhogen van de kwaliteit van het loopbaanlandschap.
42 - Loopbaanbegeleiding: wijzigingsbesluit Voorontwerp van besluit van de Vlaamse Regering tot wijziging van het besluit van de Vlaamse Regering van 17 mei 2013 betreffende de loopbaanbegeleiding  De Vlaamse Regering wijzigt principieel het besluit van 17 mei 2013 over de Loopbaanbegeleiding. De wijziging maakt het mogelijk voor de VDAB om in een aantal situaties het mandaat van een loopbaancentrum onmiddellijk te schorsen, als er ernstige inbreuken worden vastgesteld. Omdat de opdracht voor de uitgifte van loopbaancheques , toegewezen aan Edenred, eindigt op 30 april 2023, wordt ook de definitie van uitgiftebedrijf van de loopbaancheques aangepast, zodat een overheidsopdracht kan uitgeschreven worden om de rol op te nemen en de continuïteit van de dienstverlening te verzekeren. Over dit besluit wordt nog het advies ingewonnen van de SERV en daarna van de Raad van State.
43 - Ontwerpdecreet regeling toekenning jobbonus Ontwerpdecreet tot regeling van de toekenning van een jobbonus  Met de Vlaamse  jobbonus wil de Vlaamse Regering het verschil tussen een werkloosheidsuitkering en inkomen uit werk verhogen. Op die manier streeft ze een dubbel doel na: personen activeren en personen met een laag loon motiveren om aan de slag te gaan en te blijven. In dit kader keurt de Vlaamse Regering , na advies van de Raad van State, definitief  het ontwerpdecreet goed dat de toekenning van de jobbonus regelt. Er wordt gekozen voor een premie die toegekend wordt op basis van het loon op jaarbasis. De toekenning, berekening en uitbetaling van de premie wordt via een operationeel partnerschap tussen het Departement Werk en Sociale Economie en de Vlaamse Belastingdienst uitgewerkt. Het ontwerpdecreet wordt nu ingediend bij het Vlaams Parlement.
44 - Oproep 2023 “Digitale transformatieprojecten voor maatwerkbedrijven   De Vlaamse Regering keurt de oproep 'Digitale transformatieprojecten voor maatwerkbedrijven' goed. Met deze oproep wil de Vlaamse Regering maatwerkbedrijven helpen bij hun digitale transformatie. De investeringssteun moet maatwerkbedrijven en hun medewerkers sterker maken door de symbiose tussen technologie, menselijk kapitaal en economie. De oproep wordt eenmalig opengesteld, waarbij een totaalbudget van maximaal 5 miljoen euro wordt voorzien met een maximum van 50.000 euro per project, voor projecten met een looptijd van maximum 22 maanden. De Vlaamse minister, bevoegd voor de sociale economie, zal zorgen voor de lancering en uitvoering van deze oproep.
45 - Plan Vlaamse Veerkracht: Visienota 'Edusprong voor volwassenen: het volwassenenonderwijs versterkt' Visienota ”Edusprong voor volwassenen: het volwassenonderwijs versterkt”  In uitvoering van het relanceplan Vlaamse Veerkracht hecht de Vlaamse Regering haar goedkeuring aan de  Visienota 'Edusprong voor volwassenen: het volwassenenonderwijs versterkt'. De speerpunten zijn: de versterking van digitale competenties, het aanpakken van ongekwalificeerdheid van jongeren en het versterken van arbeidsmarktkansen. De transversale actielijnen zijn: het voeren van een sterke promotiecampagne Levenslang Blijven Leren (LBL), het uitbouwen van een Vlaanderenbrede loketfunctie, het ontwikkelen van een aanbod voor tijds- en plaatsonafhankelijk leren (onder meer tijdens vakantieperiodes), en maatwerk via een kwaliteitsvol vrijstellingenbeleid. Deze Visienota wordt ingediend bij het Vlaams Parlement.
46 - VDAB-opleiding verzorgende en zorgkundige: financiering Voorontwerp van besluit van de Vlaamse Regering over de mandatering en steunmodaliteiten voor de organisatie van de VDAB-opleiding tot verzorgende en zorgkundige  Op 3 mei 2019 keurde de Vlaamse Regering het wettelijk kader goed voor de VDAB-opleiding voor de knelpuntberoepen  verzorgende/zorgkundige. Daarmee evolueerde de regelgeving van gedetailleerd en strak naar een flexibel regelgevend kader, met de bedoeling om een groter en meer uiteenlopend publiek van zij-instromers te kunnen bereiken. Voor de uitvoering van dit besluit is nog een nieuw financieel kader nodig, en daarvoor keurt de Vlaamse Regering nu  principieel het besluit goed over de mandatering en steunmodaliteiten voor deze opleiding, conform de staatssteunregels. Over dit besluit wordt het advies ingewonnen van de SERV en daarna van de Raad van State.
47 - Plan Vlaamse Veerkracht: Project 'Digibanken: verkleinen van de ongelijke digitale kloof (e-inclusie)' Digibanken: verkleinen van de ongelijke digitale kloof (e-inclusie)  Volgens de ‘Barometer Digitale Inclusie’ van de Koning Boudewijnstichting (2020) ervaren mensen in een kwetsbare positie (onder meer kortgeschoolden, mensen in armoede, laaggeletterden, ... ) in de samenleving een hoger risico op digitale uitsluiting. In deze context lanceert het Departement Werk en Sociale Economie, in samenwerking met VDAB, een grootschalige oproep 'digibanken'  waarmee de Vlaamse overheid kloven wil dichten via drie doelstellingen: gelijke toegang tot digitale technologie door het voorwaardelijk beschikbaar stellen van laptops, schermen en andere hardware en ondersteuning; via opleiding en kennisdeling digitale vaardigheden versterken; en via begeleiding zorgen voor een verbeterde digitale toegang tot essentiële diensten. Het is de ambitie om via dit project o rganisaties en ondernemingen in  lokale samenwerkingsverbanden of hubs als ‘digibanken’ te verenigen. De oproep zal in meerdere indieningsrondes opengesteld worden, en kent een looptijd tot en met 2024. Voor het gehele project wordt een budget voorzien van 50 miljoen euro. De Vlaamse Regering keurt dit project 'Digibanken' nu goed. Ze keurt ook de werving goed van een tijdelijke projectcoördinator tot 31 december 2025.
48 - Digitale dienstverlening, mandaten en toegang tot de databanken van de VDAB: wijzigingsbesluit Ontwerpbesluit van de Vlaamse Regering tot wijziging van het besluit van de Vlaamse Regering van 5 juni 2009 houdende de organisatie van de arbeidsbemiddeling en de beroepsopleiding, het besluit van de Vlaamse Regering van 28 april 2017 tot bepaling van de kwaliteitscriteria voor de instroomopleiding Havenarbeider en het besluit van de Vlaamse Regering van 24 mei 2019 tot uitvoering van het decreet van 29 maart 2019 betreffende het kwaliteits- en registratiemodel van dienstverleners in het beleidsdomein Werk en Sociale Economie  Na advies van de SERV, van de Vlaamse Toezichtcommissie voor de verwerking van persoonsgegevens en van de Raad van State  keurt  de Vlaamse Regering definitief het besluit goed over de digitale dienstverlening, mandaten en toegang tot de databanken van de VDAB.  Het besluit zorgt voor een expliciete wettelijke basis  voor het aanbieden van   digitale dienstverlening en het uitvoeren van digitale opvolgingsgesprekken door VDAB, in het bijzonder om  beschikbaarheid te controleren voor de verplicht ingeschreven werkzoekenden. Bemiddeling gebeurt nu via een 'kanalenmix' van 3 beschikbare kanalen, nl. fysiek op locatie, telefonisch of via een videogesprek; en die zijn juridisch gelijkwaardig aan elkaar. Het besluit zorgt ook voor enkele actualiseringen en aanpassingen in de VDAB-regelgeving, om de  rol van VDAB als activeringsregisseur verder uit te diepen. Het schrapt ook de mandaten 'kosteloze competentieontwikkeling' en 'kosteloze trajectbegeleiding', en past het mandaat 'kosteloze arbeidsbemiddeling' aan. Daarnaast creëert het een wettelijke basis om de toegang tot 'Mijn VDAB' tijdelijk af te sluiten omdat er een toename werd vastgesteld van het oneigenlijk gebruik van de CV-databank.
49 - Uitvoeren verbeterpunten economisch migratiebreleid Voorontwerp van besluit van de Vlaamse Regering tot wijziging van het besluit van de Vlaamse Regering van 7 december 2018 houdende uitvoering van de wet van 30 april 1999 betreffende de tewerkstelling van buitenlandse werknemers  Na advies van de SERV keurt de Vlaamse Regering opnieuw principieel het besluit goed dat een aantal specifieke verbeterpunten doorvoert aan het economische migratiebeleid. Het zet in op een actief migratiebeleid waarbij buitenlandse arbeidskrachten die het economisch weefsel in Vlaanderen komen versterken, worden aangetrokken naar onze arbeidsmarkt, en waarbij misbruik en oneigenlijk gebruik van het economisch migratiekanaal worden vermeden door de aanscherping van het beleid en door doorgedreven controles op de naleving van de wettelijke voorwaarden. Een aantal specifieke maatregelen zal de afbakening van knelpuntvacatures en de invulling ervan vereenvoudigen. De voorgestelde verbeterpunten maken het ook mogelijk om aanvragen met een bepaald risico op oneigenlijke economische migratie gericht te weigeren of uitgereikte toelatingen bij inbreuken in te trekken. Het besluit voorziet ook in de omzetting van Europese regelgeving ter zake. Over dit besluit wordt het advies ingewonnen van de Raad van State.
50 - Plan Vlaamse Veerkracht: Uitvoering van de Vlaanderenbrede projecten van Edusprong Uitvoering van de Vlaanderenbrede projecten van Edusprong  In uitvoering van de visienota Edusprong 'Van achterstand naar voorsprong', plan voor een kwalitatief versterkt volwassenenonderwijs in uitvoering van het relanceplan Vlaamse Veerkracht, en binnen project VV19 'Versterken levenslang blijven leren' uit het Relanceplan Vlaamse Veerkracht, keurt de Vlaamse Regering de opdrachten goed ter uitvoering van de Vlaanderenbrede projecten voor de Edusprong. De visienota Edusprong wil het volwassenenonderwijs versterken als belangrijke schakel binnen een breder veld van vorming, werk en sociale ontplooiing. Het volwassenenonderwijs wil daarom voluit inzetten op het aanbieden van een lokaal verankerd, arbeidsmarktgericht aanbod, een vernieuwing van het opleidingsaanbod, het flexibeler maken van de opleidingsmogelijkheden en het actief in de markt zetten van het aanbod. De Vlaamse minister voor Onderwijs zal de overheidsopdrachten bekend maken, de selectieprocedure toepassen en een gunningsbeslissing hierover nemen. De middelen hiervoor worden overgedragen vanuit de relanceprovisie naar het departement Onderwijs en Vorming en AHOVOKS.
51 - Conceptnota ter voorbereiding van de interfederale werkgelegenheidsconferentie: “Elk talent telt. Meer mensen aan de slag in duurzame en werkbare loopbanen”   

                Jou antwoord:
    

-------------------

RESPONSE:
# Evaluatie van de realisatie van beloften in het Vlaamse regeerakkoord op arbeidsmarktbeleid

Het regeerakkoord heeft als kernambitie het verhogen van de werkzaamheidsgraad in Vlaanderen tot 80% en richt zich sterk op uitdagingen zoals digitalisering, demografische veranderingen, migratiestromen en de globalisering van de economie [Regeerakkoord]. Om deze doelstelling te bereiken, heeft de Vlaamse regering verschillende maatregelen genomen, zoals blijkt uit de verstrekte documentatie bij de uitgevoerde beslissingen.

### Acties en maatregelen van de Vlaamse regering:

1. De regering heeft goedkeuring gegeven aan maatregelen binnen het 'Plan Vlaamse Veerkracht' die gericht zijn op versterking van opleiding- en loopbaanmogelijkheden, bijvoorbeeld door het bieden van een ruim en toegankelijk opleidingsaanbod en competentieversterking voor tijdelijk werklozen [0].

2. De categorie 'tijdelijk werklozen' is aangewezen als een doelgroep voor VDAB. Hiermee is het mogelijk gemaakt voor VDAB om als activeringsregisseur dienstverlening aan te bieden aan tijdelijk werklozen [1].

3. Er is ingezet op de sociale economie door middel van het integreren van de verschillende subsidievormen van arbeidszorg in de sociale economie, wat bijdraagt aan het verbreden van de arbeidsmarkt en de inclusie van diverse doelgroepen [2][3].

4. Een decreet is goedgekeurd voor de verplichte inschrijving bij VDAB voor leefloongerechtigden, een initiatief dat moet helpen om meer Vlamingen actief te krijgen op de arbeidsmarkt [4].

5. De conceptie van 'Transitiepunten' is goedgekeurd om regionaal werkgevers en werknemers te ondersteunen bij transities op de arbeidsmarkt. Dit zou helpen bij het mobiliseren van arbeidspotentieel zonder tussenkomst van werkloosheidsverzekering [5].

6. Er zijn versterkte rollen toegekend aan VDAB als de activeringsregisseur, loopbaanregisseur en dataregisseur, om arbeidsmarktintegratie en -ontwikkeling te bevorderen [6][7][8].

7. Verschillende digitale initiatieven zijn genomen zoals het versterken van de digitale vaardigheden en het uitbreiden van online cursussen door VDAB [13][19][24][47].

8. Met de aanneming van het voorstel voor jobbonus zouden laagverloners beloond worden voor hun participatie op de arbeidsmarkt [43].

### Samenvattend:

De Vlaamse regering heeft verschillende stappen ondernomen om de beloften uit het regeerakkoord na te komen, met name in de domeinen van arbeidsmarktactivering, digitale opleiding, integratie van specifieke doelgroepen en de ontwikkeling van een flexibelere arbeidsmarkt. De uitgevaardigde maatregelen weerspiegelen een consistente poging om de uitdagingen op de arbeidsmarkt aan te pakken en de doelstellingen van een hogere werkzaamheidsgraad te realiseren [0][1][2][3][4][5][6][7][8][13][19][24][43][47].

Echter, de mate van effectiviteit van deze maatregelen met betrekking tot het behalen van de ambitieuze werkzaamheidsgraad van 80 procent, en de invloed van de regelgeving op langere termijn, kan pas beoordeeld worden na het verstrijken van de geplande tijdlijnen en na gedetailleerde evaluatie van de arbeidsmarktstatistieken.

