PROMPT:

                
                Het regeerakkoord bevat documenten die de plannen van de regering uitleggen.
                De beslisssingen van de regering in de jaren nadien kunnen deze plannen uitvoeren, of van het originele akkoord afwijken.
                Gegeven het regeringsakkoord en de beslissingen van de regering. 
                Door alleen informatie uit de verstrekte documenten te gebruiken,
                wordt een samenvatting op hoog niveau gegeven van hoe goed de regering
                haar beloften uit het regeerakkoord is nagekomen.
                als een besluit geen relatie heeft met het regeerakkoord, beschouw het dan niet in de reactie.
                Geef verwijzingen naar de beslissingen die in uw antwoord zijn gebruikt, en plaats de verwijzingen tussen vierkante haken, zoals [0][1][2] enz.
                Geef aan het begin een titel voor uw antwoord en formatteer uw antwoord in markdown
    
                Regeerakkoord: 1.9 Logistiek Efficiënte logistiek is noodzakelijk voor een weerbare sector in een verkeersveilig en leefbaar Vlaanderen. En dus is het vanzelfsprekend ook de bedoeling om zoveel mogelijk de overslag en bundeling van goederen te realiseren van de weg naar het water of het spoor . Gezien de huidige cijfers en de filezwaarte tijdens de daguren streeft de Vlaamse regering ernaar om in overleg met de betrokken sector een deel van het vrachtverkeer via een verlaagd tarief van de kilometerheffing te sturen naar uren waarbij de intensiteit van personenwagens kleiner is. Concreet bekijken we dus of, hoe en waar we vrachtverkeer vooral ’s nachts kunnen laten rijden in plaats van in de file-uren. We zorgen waar mogelijk voor extra steun in de vorm van bevei-ligde vrachtwagenparkings langs de autosnel-wegen. We zetten de ondersteuningsmechanismen voor overslag en de combinatie van logistieke modi voort, dit ten bate van de logistieke sector in zijn geheel. De vraag naar het meer kleinschalige, (voor) stedelijke goederenvervoer zal verder blijven groeien. We willen de omslag naar zowel een groenere, als een efficiëntere en combi-modale kleinschalige bevoorrading stimuleren. We onder-zoeken of we de levering van onlinewinkels en andere pakketdiensten kunnen verduurzamen.  
                Beslissingen: 0 - Werkwijze stedelijke emissievrije zones distributie   Vlaanderen wil de emissievrije distributie stimuleren, zodat vanaf 2025 in de stadskernen emissieloos gereden wordt voor belevering. De Vlaamse Regering keurt de werkwijze goed om vanaf 2025 emissievrije zones voor distributie in te richten in steden, in overleg met de logistieke sector en de steden. Vlaanderen voorziet daarvoor een regelgevend kader, waarbij de autonomie bij de steden ligt. Er wordt ook bekeken hoe een flankerend beleid kan gevoerd worden. De Vlaamse minister van Mobiliteit en Openbare Werken zal trekker zijn van dit dossier, in samenwerking met de Vlaamse ministers bevoegd voor Economie, Omgeving en Binnenlands Bestuur.
1 - Impact geografische omschrijving werkingsgebieden afvalintercommunales op efficiëntie logistiek huishoudelijk afval in Vlaanderen   
2 - Cofinanciering vanuit Vlaams Klimaatfonds voor ondersteuning oproep laadinfrastructuur elektrische voertuigen gericht op vracht, bussen en stedelijke logistiek   Om de omschakeling naar elektrische voertuigen te bespoedigen en om zo naar klimaatneutraliteit te evolueren, is de uitrol van laadinfrastructuur een belangrijke voorwaarde. Bovenop de omschakeling voor personenwagens wordt ook gemikt op andere voertuigen. De Vlaamse Regering hecht daarom haar goedkeuring aan een projectoproep gericht op bedrijven met als doel de financiële ondersteuning van laadinfrastructuur voor emissievrije voertuigen gericht op stedelijke logistiek, vrachtwagens en bussen. Ze beslist om hiervoor de nodige cofinanciering (4,5 miljoen euro) vanuit het Vlaams Klimaatfonds ter beschikking te stellen.
3 - Steun goederenvervoer per spoor met het oog op de bevordering van de modal shift Voorontwerp van wet betreffende de steun voor het goederenvervoer per spoor met het oog op de bevordering van de modal shift Betrokkenheid van de Vlaamse Regering Standpuntbepaling  De Vlaamse Regering stemt in met het wetsvoorstel over de  steun voor het goederenvervoer per spoor met het oog op de bevordering van de modal shift. Het voorziet in een steunmaatregel die de retributie voor het gebruik van de spoorweginfrastructuur ten voordele van kandidaten die actief zijn in het goederenvervoer per spoor lineair zal verminderen.
4 - Impulsprogramma binnenvaart: subsidieregeling Voorontwerp van besluit van de Vlaamse Regering betreffende een vierjarige subsidieregeling ter bevordering van de hinterlandconnectiviteit van de Vlaamse zeehavens via nieuwe corridorshuttles en frequentieverhogingen van terminalhubshuttles  Het Vlaamse mobiliteitsbeleid voor goederenvervoer wil de verkeersopstopping op het Vlaamse wegennetwerk verlichten, de nadelen van het wegvervoer verminderen en de attractiviteit van de Vlaamse logistieke sector en Vlaamse havens verhogen door de uitbouw van een performant achterlandvervoersysteem. In dat kader heeft de Vlaamse overheid een tijdelijk en uitdovend pakket van financiële ondersteuningsmaatregelen voorbereid voor de binnenvaartsector, door een deel van de extra kosten van corridorshuttles en terminalhub-shuttles te dekken. De Vlaamse Regering keurt nu principieel een vierjarige subsidieregeling goed om de hinterlandconnectiviteit van de Vlaamse zeehavens te bevorderen via nieuwe corridorshuttles en het verhogen van de frequentie van terminalhubshuttles. Over dit besluit wordt het advies ingewonnen van de Raad van State.
5 - Impulsprogramma binnenvaart: subsidieregeling Ontwerpbesluit van de Vlaamse Regering betreffende een vierjarige subsidieregeling ter bevordering van de hinterlandconnectiviteit van de Vlaamse zeehavens via nieuwe corridorshuttles en frequentieverhogingen van terminalhubshuttles  Het Vlaamse mobiliteitsbeleid voor goederenvervoer wil de verkeersopstopping op het Vlaamse wegennetwerk verlichten, de nadelen van het wegvervoer verminderen en de attractiviteit van de Vlaamse logistieke sector en Vlaamse havens verhogen door de uitbouw van een performant achterlandvervoersysteem. In dat kader heeft de Vlaamse overheid een tijdelijk en uitdovend pakket van financiële ondersteuningsmaatregelen voorbereid voor de binnenvaartsector, door een deel van de extra kosten van corridorshuttles en terminalhub-shuttles te dekken. De Vlaamse Regering keurt nu, na advies van de Raad van State, definitief  een vierjarige subsidieregeling goed om de hinterlandconnectiviteit van de Vlaamse zeehavens te bevorderen via nieuwe corridorshuttles en het verhogen van de frequentie van terminalhubshuttles.
6 - Plan Vlaamse Veerkracht: uitgaventoetsing Modal Shift Goederenvervoer Uitgaventoetsing Modal Shift Goederenvervoer  Een uitgaventoetsing wordt in de Vlaamse Codex Overheidsfinanciën gedefinieerd als 'systematische, diepgaande en specifieke onderzoeken van uitgavencategorieën met een substantiële budgettaire impact om bij constant beleid de doeltreffendheid of doelmatigheid van het beleid te verbeteren'. De Vlaamse Regering hecht nu haar goedkeuring aan het plan van aanpak in het kader van de uitgaventoetsing Modal Shift Goederenvervoer.
7 - Sectorconvenant kilometerheffing met sector 'Transport en Logistiek en grondafhandeling op Luchthavens' Ontwerp van sectorconvenant ‘kilometerheffing’ tussen de Vlaamse Regering en de sociale partners van de sector Transport en Logistiek (PC 140.03) en de sector Grondafhandeling op Luchthavens (PC 140.04)  In het kader van de kilometerheffing werden een aantal flankerende maatregelen afgesproken voor de sector transport en logistiek , waaronder het toekennen van 2 extra VTE sectorconsulenten. De Vlaamse Regering beslist nu om de toekenning van deze 2 VTE sectorconsulenten te verlengen gedurende 1 jaar. Ze keurt daarvoor het ontwerp van sectorconvenant 'kilometerheffing' 2020 goed , tussen de Vlaamse Regering en de sociale partners van de sectoren 'Transport en Logistiek  en Grondafhandeling op Luchthavens'. De Vlaamse ministers bevoegd voor werk en onderwijs zullen het ontwerp van convenant ondertekenen.
8 - Wetsvoorstel steun voor goederenvervoer per spoor met geïsoleerde wagons: standpuntbepaling Voorontwerp van wet houdende steun voor het goederenvervoer per spoor per geïsoleerde wagons Betrokkenheid van de Vlaamse Regering Standpuntbepaling  De Vlaamse Regering stemt in met het wetsontwerp dat een steunregeling wil instellen om spoorwegondernemingen die goederen per geïsoleerde wagons vervoeren ertoe aan te zetten voor hun rangeeractiviteiten gebruik te maken van het rangeerterrein van Antwerpen-Noord.
9 - 1 miljoen euro strategische transformatiesteun aan Hessenatie Logistics Kortrijk nv in Genk   De Vlaamse Regering kent 1 miljoen euro strategische transformatiesteun toe aan Hessenatie Logistics Kortrijk nv in Genk. Met dit transformatieproject zal H.Essers de farma-industrie een synchromodale transportoplossing bieden. Pharma Valley Genk 2.0 bundelt een aantal nieuwe logistieke concepten om optimale behandeling van farmagoederen te kunnen faciliteren.
10 - Reservering budget cofinanciering laadinfrastructuur Vlaamse overheid   De Vlaamse Regering beslist  2,1 miljoen euro uit het Vlaams Klimaatfonds te reserveren ten behoeve van Het Facilitair Bedrijf; dat meteen wordt belast met de coördinatie van de verdere uitbreiding van laadinfrastructuur binnen de Vlaamse overheid  om de doelstelling te bereiken om de CO2-emissies ten gevolge van het brandstofverbruik in dienstvoertuigen tegen 2030 met 40% te reduceren ten opzichte van 2005 .
11 - Strategische transformatiesteun VT Logistics bv in Lommel   De Vlaamse Regering kent 736.000 euro strategische transformatiesteun toe aan  VT Logistics bv in Lommel. Het transformatieproject is gericht op het aanbieden van een centraal dienstverleningsmodel in de behandeling van leeggoed. De volledige organisatie van de retourstromen in combinatie met de sortering en creditatie is nieuw voor de sector en in handen van VT Logistics bv. Binnen de looptijd van het transformatieproject zal de onderneming 15 medewerkers aanwerven.
12 - Vervoer met langere en zwaardere slepen: verlenging tweede proefproject Ontwerpbesluit van de Vlaamse Regering tot wijziging van het besluit van de Vlaamse Regering van 19 januari 2018 betreffende de bescherming van de verkeersinfrastructuur in geval van vervoer met langere en zwaardere slepen in het kader van een tweede proefproject, wat betreft een verlenging van het tweede proefproject  Het inzetten van langere en zwaardere vrachtwagens (LZV's) kan een economisch rendabele, ecologische en verkeersveilige oplossing betekenen voor een gedeelte van het vrachtvervoer over de weg. Om dit na te gaan, liep van 2014 tot 2016 een proefproject in Vlaanderen waarbij de impact van die voertuigen op de Vlaamse wegen kon worden getest. Na een positieve evaluatie werd beslist het proefproject te verlengen en uit te breiden. Omdat de voorwaarden om een dossier goed te keuren als te strikt werden ervaren, werd begin 2018 een tweede proefproject opgestart onder minder strikte voorwaarden. Dat tweede proefproject loopt tot eind 2024. Aangezien eventuele nieuwe regelgeving wellicht niet klaar zal zijn tegen 1 januari 2025 beslist de Vlaamse Regering, na advies van de Raad van State, de einddatum van de proef definitief te verschuiven tot uiterlijk 30 juni 2026.
13 - Vervoer met langere en zwaardere slepen: verlenging tweede proefproject Voorontwerp van besluit van de Vlaamse Regering tot wijziging van het besluit van de Vlaamse Regering van 19 januari 2018 betreffende de bescherming van de verkeersinfrastructuur in geval van vervoer met langere en zwaardere slepen in het kader van een tweede proefproject, wat betreft een verlenging van het tweede proefproject  Het inzetten van langere en zwaardere vrachtwagens (LZV's) kan een economisch rendabele, ecologische en verkeersveilige oplossing betekenen voor een gedeelte van het vrachtvervoer over de weg. Om dit na te gaan, liep van 2014 tot 2016 in Vlaanderen een proefproject waarbij de impact van die voertuigen op de Vlaamse wegen kon worden getest. Na een positieve evaluatie werd beslist het proefproject te verlengen en uit te breiden. Omdat de voorwaarden om een dossier goed te keuren als te strikt werden ervaren, werd begin 2018 een tweede proefproject opgestart onder minder strikte voorwaarden. Dat tweede proefproject loopt tot eind 2024. Aangezien eventuele nieuwe regelgeving wellicht niet klaar zal zijn tegen 1 januari 2025 beslist de Vlaamse Regering de einddatum van de proef principieel te verschuiven tot uiterlijk 30 juni 2026. Dit besluit wordt voor advies voorgelegd aan de Raad van State.
14 - Herverdelingsbesluit flankerend beleid in het kader van de kilometerheffing Ontwerpbesluit van de Vlaamse Regering tot herverdeling vanuit een provisioneel krediet van de Vlaamse Gemeenschap voor het begrotingsjaar 2021  ​De Vlaamse Regering keurt de herverdeling van middelen goed v anuit de provisie kilometerheffing voor het flankerend beleid in het kader van de kilometerheffing. Voor volgende maatregelen, opgenomen in het kader van de engagementsverklaring over een coherent logistiek beleid, worden budgetten herverdeeld: ecologiepremie+, onderwijsmaatregelen opleiding Vrachtwagenchauffeur, opleidingen VDAB voor vrachtvervoer-intensieve sectoren, digitaal loket en extra investeringen verkeersinfrastructuur.
15 - Verdeling over de verschillende vervoersregio’s van de bijkomende middelen voor de vervoerslaag Vervoer op Maat bij Basisbereikbaarheid   
16 - Startnota geïntegreerd planningsproces gewestelijk ruimtelijk uitvoeringsplan ‘Optimalisatie N8 in het Schelde-Leie Interfluvium’   De gemeenten  Zwevegem en Avelgem willen een bovenlokale oplossing voor de ontsluitingsproblematiek  in de regio,  het deel van de N8 dat de verbinding vormt tussen Knokke (Zwevegem) en de N353.  Daar is een probleem van doorstroming en van zwaar doorgaand vrachtverkeer door enkele kernen van Avelgem en Zwevegem. Om dit op te lossen, is gestart met een geïntegreerd planningsproces voor de opmaak van een gewestelijk ruimtelijk uitvoeringsplan (GRUP). De Vlaamse Regering  keurt hiervoor nu de startnota ‘Optimalisatie N8 in het Schelde-Leide Interfluvium’ goed. De Vlaamse minister bevoegd voor ruimtelijke ordening zal de bevolking van de betrokken gemeenten informeren en raadplegen over deze startnota.
17 - Aanleg en exploitatie van een vrachtwagenparking aan de Ketenislaan in Beveren: dwingende reden van groot openbaar belang   Het Havenbedrijf Antwerpen wil in het Linkerscheldeoevergebied van de haven van Antwerpen, aan de Ketenislaan in Beveren, een vrachtwagenparking realiseren om als overloopparking te functioneren voor de containerterminals. Het Havenbedrijf heeft daarvoor een omgevingsvergunning aangevraagd bij de provincie Oost-Vlaanderen. Omdat het project een impact kan hebben op de omliggende natuur, kan de vergunning enkel verleend worden omwille van dwingende redenen van groot openbaar belang, met inbegrip van sociale of economische redenen. Bovendien moeten er compenserende en andere maatregelen voorzien worden. In dit kader beslist de Vlaamse Regering dat het project noodzakelijk is voor het efficiënt functioneren van de containerterminals op Linkerscheldeoever en het efficiënt functioneren van de transportinfrastructuur van de Antwerpse haven. Deze zijn van groot algemeen belang voor de Vlaamse en Noordwest-Europese economie. De Vlaamse Regering beslist daarom dat het project van het Havenbedrijf Antwerpen voor aanleg en exploitatie van de vrachtwagenparking aan de Ketenislaan in Beveren, is ingegeven door dwingende redenen van groot openbaar belang, met inbegrip van sociale of economische redenen.
18 - Sociaal Fonds Transport en Logistiek: subsidie opleiding BSO Vrachtwagenchauffeur Ontwerpbesluit van de Vlaamse Regering tot toekenning van een financiële ondersteuning van maximaal 310.000,00 euro aan SFTL (Sociaal Fonds Transport en Logistiek) voor de opleiding BSO Vrachtwagenchauffeur in de periode van 1 september 2022 tot en met 31 augustus 2023  De Vlaamse Regering kent maximaal 310.000 euro projectsubsidie toe aan het Sociaal Fonds Transport en Logistiek voor de opleiding BSO Vrachtwagenchauffeur in de periode van 1 september 2022 tot en met 31 augustus 2023. Ze keurt meteen ook het bijbehorende herverdelingsbesluit goed. De opleiding BSO Vrachtwagenchauffeur leidt tot een knelpuntberoep en is voor de secundaire scholen niet eenvoudig in te richten. Het is een dure opleiding wegens het gebruik van brandstof, de huur en het onderhoud van de terreinen, en de kostprijs van de infrastructuur. De subsidie kadert in de engagementsverklaring om te komen tot betere opleiding, instroom en kostenbesparingen voor de logistieke sector. Brandstofkosten worden 100% terugbetaald. Kosten gerelateerd aan het gebruik van oefenterreinen worden 75% terugbetaald.
19 - Vervoer van goederen per spoor: standpuntbepaling Voorontwerp van wet tot wijziging van artikel X.60 van het Wetboek van economisch recht betreffende het binnenlands vervoer van goederen per spoor Betrokkenheid van de Vlaamse Regering Standpuntbepaling  De Vlaamse Regering stemt in met het ontwerp van wet dat artikel X.60 wijzigt van het Wetboek van economisch recht over het binnenlands vervoer van goederen per spoor. Het gaat om een harmonisatie van de nationale met de internationale regelgeving.
20 - Toekomstverbond voor een bereikbare en leefbare Antwerpse regio: coördinatieopdracht voor de pijler modal shift   
21 - COVID-19: steun aan de sector van de deelmobiliteit   D​ ​ eelmobiliteit en meer bepaald   de deelfietsen en de -auto’s zijn belangrijke schakels in een vervoerssysteem waarbij wordt ingezet op duurzame mobiliteit en combi-mobiliteit. De uitbraak van het coronavirus   ​ heeft een grote economische impact op de sector van de deelmobiliteit. Door de federale coronamaatregelen beslist vanaf 12 maart 2020 werden alle niet essentiële verplaatsingen verboden en daalde de omzet van deze sectoren sterk. Ook na 7 juni 2020 bleef het aantal woon- werkverplaatsingen en recreatieve verplaatsingen ver onder het aantal verplaatsingen van de voorgaande jaren. Het is belangrijk dat deze sectoren ook in de toekomst hun rol kunnen blijven innemen in het vervoerssysteem. Daarom wordt een subsidie regeling  uitgewerkt die deze sectoren moet toelaten deze crisisperiode te overleven. D​​e Vlaamse Regering hecht daarom haar goedkeuring aan de principes voor de toekenning van subsidies aan de deelauto- en deelfietsbedrijven​.
22 - Vervoer ontplofbare stoffen via de weg of per spoor: aanpassing aan de wetenschappelijke en technische vooruitgang Voorontwerp van koninklijk besluit betreffende het vervoer via de weg of per spoor van ontplofbare stoffen tot aanpassing aan de wetenschappelijke en technische vooruitgang Betrokkenheid van de Vlaamse Regering Standpuntbepaling  De Vlaamse Regering stemt in met het   koninklijk besluit over het vervoer v an ontplofbare stoffen via de weg of per spoor tot aanpassing aan de wetenschappelijke en technische vooruitgang. Het voorziet in de gedeeltelijke omzetting van een Europese Richtlijn ter zake.
23 - Vervoer gevaarlijke goederen over de weg en over de binnenwateren: standpuntbepaling Voorontwerp besluit van de Brusselse Hoofdstedelijke Regering betreffende het vervoer via de weg en over de binnenwateren van gevaarlijke goederen, met uitzondering van ontplofbare en radioactieve stoffen Betrokkenheid van de Vlaamse Regering Standpuntbepaling  De Vlaamse Regering stemt in  met het ontwerp van besluit van de Brusselse Hoofdstedelijke Regering over het vervoer via de weg en over de binnenwateren van gevaarlijke goederen, met uitzondering van ontplofbare en radioactieve stoffen. Het gaat om de omzetting van Europese regelgeving over het vervoer van gevaarlijke goederen, die tweejaarlijks geactualiseerd en moet omgezet worden.
24 - Afbouw subsidies aan ondernemingen voor uitgaven ter bevordering van ecologisch en veilig goederenvervoer: wijzigingsbesluit Voorontwerp van besluit van de Vlaamse Regering tot wijziging en opheffing van het besluit van de Vlaamse Regering van 22 september 2017 houdende de regeling van subsidies aan ondernemingen voor uitgaven ter bevordering van ecologisch en veilig goederenvervoer  De Vlaamse Regering past principieel het besluit over subsidies aan ondernemingen voor uitgaven ter bevordering van ecologisch en veilig goederenvervoer aan. De aanpassing gebeurt met het oog op de al voorziene afbouw van de subsidie , omdat een doorlichting aantoonde dat heel wat uitrusting die in aanmerking komt voor subsidie, vandaag al tot de standaarduitrusting van een vrachtwagen behoort. Vanaf 2024 wordt de subsidie stopgezet. Over dit besluit wordt het advies ingewonnen van de Raad van State.
25 - Proefproject goederenvervoer per fiets met brede fietsaanhangwagens Voorontwerp van besluit van de Vlaamse Regering over het goederenvervoer met brede fietsaanhangwagens in het kader van een proefproject  ​De Vlaamse Regering keurt principieel een besluit goed dat het kader uitwerkt voor een  pilootproject voor goederenvervoer per fiets met fietsaanhangwagens breder dan 1 meter. Het proefproject wil de kleinschalige combimodale belevering van de (voor-)steden faciliteren  en kent een duurtijd van twee jaar, gevolgd door een evaluatie. Het werkt met vergunningen in plaats van louter melding/kennisgeving. Deze vergunningen worden centraal aangevraagd binnen het Departement Mobiliteit en Openbare Werken, waarbij er plaats is voor adviesverlening van de wegbeheerders. Over dit besluit wordt het advies ingewonnen van de MORA en daarna van de Raad van State. Er zal ook overlegd worden met de betrokken gewestregeringen.
26 - Afbouw subsidies aan ondernemingen voor uitgaven ter bevordering van ecologisch en veilig goederenvervoer: wijzigingsbesluit Ontwerpbesluit van de Vlaamse Regering tot wijziging en opheffing van het besluit van de Vlaamse Regering van 22 september 2017 houdende de regeling van subsidies aan ondernemingen voor uitgaven ter bevordering van ecologisch en veilig goederenvervoer  Na advies van de Raad van State past de Vlaamse Regering definitief het besluit over subsidies aan ondernemingen voor uitgaven ter bevordering van ecologisch en veilig goederenvervoer aan. De aanpassing gebeurt met het oog op de al voorziene afbouw van de subsidie , omdat een doorlichting aantoonde dat heel wat uitrusting die in aanmerking komt voor subsidie, vandaag al tot de standaarduitrusting van een vrachtwagen behoort. Vanaf 2024 wordt de subsidie stopgezet.
27 - ‘Multimodaal.Vlaanderen’: verlenging overeenkomst met vzw VIL (Vlaams Instituut voor de Logistiek) 2022-2027 Ontwerp van overeenkomst VIL – MOW: ‘Multimodaal . Vlaanderen’  De Vlaamse Regering  keurt de verlenging goed van de overeenkomst tussen het Vlaams Gewest en vzw VIL (Vlaams Instituut voor de Logistiek) voor Multimodaal.Vlaanderen voor de periode 2022-2027. ​ Het adviespunt Multimodaal.Vlaanderen werd opgericht in 2017 met als missie om een mental shift op gang te brengen waarbij bedrijven kiezen voor de juiste transportmodus voor elke goederenstroom. Deze missie wordt na vijf jaar en een positieve evaluatie, verlengd voor vijf jaar.
28 - HOWEST: erkenning 'graduaat transport en logistiek' Ontwerpbesluit van de Vlaamse Regering tot erkenning van het graduaat in het transport en de logistiek als nieuwe opleiding van de Hogeschool West- Vlaanderen  De Vlaamse Regering erkent de graduaatsopleiding 'graduaat in het transport en de logistiek' als nieuwe opleiding van de Hogeschool West-Vlaanderen op de vestiging Brugge, met als afstudeerrichtingen: wegvervoer, douanedeclaratie en magazijnbeheer.
29 - Opstart geïntegreerd planningsproces gewestelijk ruimtelijk uitvoeringsplan ‘E34-west ter hoogte van de Waaslandhaven’   De Vlaamse Regering keurt de startnota goed voor het GRUP 'E34-west ter hoogte van de Waaslandhaven'. Het plan is gesitueerd op het grondgebied van Beveren en Zwijndrecht, waar het verkeer van en naar het westelijk deel van de Waaslandhaven momenteel aansluit op de E34 via een lokale verbindingsweg tussen dorpen. Dat levert een verkeersonveilige situatie op aan het op- en afrittencomplex Vrasene, waar havenverkeer gemengd wordt met lokaal verkeer. Er is daarom nood aan een volwaardige aansluiting van het havenverkeer op de E34. In de startnota worden de inrichtingsalternatieven voor een aantal complexen en de verkeerswisselaar E34-R2 opgesomd, evenals de alternatieve locaties voor een extra fietsverbinding over de E34. De Vlaamse minister bevoegd voor de ruimtelijke ordening zal de vereiste adviezen inwinnen over deze startnota en de bevolking van de betrokken gemeenten informeren en raadplegen over de inhoud ervan.
30 - Plan Vlaamse Veerkracht: Data Integratiediensten voor Slimme Mobiliteit Data Integratiediensten voor Slimme Mobiliteit  De Vlaamse Regering keurt de invulling goed van het relanceproject 'Data Integratiediensten voor Slimme Mobiliteit'. Voor dit project is een totaal budget voorzien van 5 miljoen euro. Het relanceproject voorziet een gestandaardiseerde oplossing voor data-uitwisseling tussen vervoerders en/of mobiliteitsdiensten, om mogelijk te maken dat een gebruiker via digitale kanalen eenvoudig meerdere types mobiliteitsdiensten kan combineren om zich op de meest efficiënte manier van A naar B te verplaatsen. Door de mobiliteitsdatastromen te standaardiseren en via de Vlaamse Sensor Data Space ter beschikking te stellen, moeten aanbieders die in verschillende regio's actief zijn hun data maar één keer delen, waarna deze vlot beschikbaar en herbruikbaar is voor alle aanbieders van oplossingen voor combimobiliteit.
31 - Verzameldecreet MOW II Ontwerpdecreet houdende diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid en houdende een subsidieregeling ter bevordering van een modal shift in het goederenvervoer  Na advies van de Raad van State, hecht  de Vlaamse Regering haar definitieve  goedkeuring aan het ontwerpdecreet met diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid. Het decreet verzamelt verschillende wijzigingen aan de huidige regelgeving, en creëert een subsidiemogelijkheid die een modal shift in het goederenvervoer moet bewerkstelligen. Het ontwerpdecreet wordt nu ingediend bij het Vlaams Parlement.
32 - Vervoer van gevaarlijke goederen over de binnenwateren: standpuntbepaling Voorontwerp van koninklijk besluit tot wijziging van het koninklijk besluit van 31 juli 2009 betreffende het vervoer van gevaarlijke goederen over de binnenwateren Betrokkenheid van de Vlaamse Regering Standpuntbepaling  De Vlaamse Regering  stemt in met het gewijzigde koninklijk besluit over het vervoer van gevaarlijke goederen over de binnenwateren. Het gaat om de omzetting van een Europese richtlijn die zorgt voor een aanpassing aan de bijlagen bij de Europese overeenkomst over het vervoer van gevaarlijke goederen over de binnenwateren (ADN). Het gaat om een tweejaarlijkse actualisatie.
33 - Plan Vlaamse Veerkracht: inhaalbeweging vernieuwing bedrijventerreinen Vernieuwing bedrijventerreinen A. Inhaalbeweging B. Ontwerpbesluit van de Vlaamse Regering houdende de subsidiëring van de stad Zottegem voor de heraanleg van de ontsluitingsinfrastructuur voor het bedrijventerrein Buke  Zowel de reguliere subsidies voor werken op het openbaar domein in het kader van de (her)aanleg van bedrijventerreinen als de financiering of subsidiëring van infrastructuurwerken dekken niet altijd alle kosten of zijn niet altijd van toepassing om de werken te realiseren die noodzakelijk zijn voor de heringebruikname van bedrijventerreinen en brownfields  en het goed functioneren van de bestaande bedrijventerreinen. De aanwending van de relancemiddelen is een hefboom om dergelijke dossiers vooruit te helpen. Voor het dossier Wildebeek (Erembodegem/Denderleeuw) keurt de Vlaamse Regering nu een samenwerkingsakkoord goed op basis waarvan 2 miljoen euro ter beschikking wordt gesteld aan de stad Aalst die zal instaan voor een sluitende financiering van de verwervingskosten met het oog op de realisatie van de ontsluitingsinfrastructuur voor de terreinen Erembodegem Zuid II en III. De Vlaamse Regering kent voor het dossier Buke een maximale subsidie van 761.000 euro toe aan de stad Zottegem voor de heraanleg van de Leeuwerikstraat en Smalleweg. En in het kader van het dossier Tybersite (Menen)  zal een occasioneel samengevoegde opdracht in de markt worden gezet voor de omvorming van de rotonde N58xN8.
34 - Verkeersveiligheid van weginfrastructuur: uitbreiding toepassingsgebied Voorontwerp van besluit van de Vlaamse Regering tot wijziging van het besluit van de Vlaamse Regering van 3 februari 2012 houdende de uitvoering van het decreet van 17 juni 2011 betreffende het beheer van de verkeersveiligheid van weginfrastructuur  De Vlaamse Regering wijzigt principieel het uitvoeringsbesluit bij het decreet over het beheer van de verkeersveiligheid van weginfrastructuur. Het gaat om de omzetting van een Europese richtlijn, bedoeld om het aantal verkeersdoden en zwaargewonden op de wegen verder te doen dalen. De richtlijn voorziet in de uitbreiding van het toepassingsgebied naar autosnelwegen en andere hoofdwegen die geen deel uitmaken van het Transeuropese transportnetwerk, en in de wijziging van de procedures van een reactieve naar een proactieve en risicogebaseerde verkeersveiligheidsbeoordeling van het wegennet, waarbij meer rekening wordt gehouden met de kwetsbare weggebruikers. Over dit besluit wordt het advies ingewonnen van de MORA en daarna van de Raad van State.
35 - Verzameldecreet MOW II met diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid Voorontwerp van decreet houdende diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid en houdende een subsidieregeling ter bevordering van een modal shift in het goederenvervoer  Na advies van de MORA, de Vlaamse Toezichtcommissie voor de verwerking van persoonsgegevens en overleg met de overige gewesten, hecht  de Vlaamse Regering opnieuw haar principiële goedkeuring aan het voorontwerp van decreet met diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid. Het decreet verzamelt verschillende wijzigingen aan de huidige regelgeving hierover, en creëert een subsidiemogelijkheid die een modal shift in het goederenvervoer moet bewerkstelligen. Over dit voorontwerp van decreet wordt nog het advies ingewonnen van de Raad van State.
36 - Erkenning graduaat in het transport en de logistiek Artevelde hogeschool Ontwerpbesluit van de Vlaamse Regering tot erkenning van het graduaat in het transport en de logistiek als nieuwe opleiding van de Artevelde hogeschool  De Vlaamse Regering  erkent de graduaatsopleiding 'graduaat in het transport en de logistiek' als nieuwe opleiding van de Arteveldehogeschool  op de vestigingen Gent en Oudenaarde, met als afstudeerrichtingen: magazijnbeheer, wegvervoer​.
37 - Visie ‘Clean power for transport’ 2030: op weg naar zero-emissievervoer Voorontwerp van CPT-Visie 2030: op weg naar zero-emissievervoer  Om de energie- en klimaat/luchtdoelstellingen te halen, is een drastische vergroening nodig van de mobiliteit. Dat kan door de gereden kilometers te verminderen en het voertuigenpark te vergroenen. In dit kader keurt de Vlaamse Regering principieel de ontwerpvisie 'Clean power for transport' 2021-2030 goed en voorziet ze maatregelen voor de periode tot 2025. Deze visie focust zich op de doorbraak van milieuvriendelijke aandrijftechnologieën en de daarvoor noodzakelijke infrastructuur, voor de omschakeling naar 'clean power for transport' (CPT) en uiteindelijk zero-emissievoertuigen. Vlaanderen onderschrijft hiermee de doelstellingen van de gelijknamige Europese CPT- richtlijn, die focust op een alsmaar groter aandeel elektrische voertuigen. Over dit ontwerp wordt het advies ingewonnen van de SERV, van de MORA en van de Minaraad.
38 - Inning en consignatie overtredingen in het kader van het vervoer over de weg van gevaarlijke goederen Voorontwerp van besluit van de Vlaamse Regering tot wijziging van het koninklijk besluit van 24 maart 1997 betreffende de inning en de consignatie van een som bij het vaststellen van sommige overtredingen inzake het vervoer over de weg van gevaarlijke goederen, met uitzondering van ontplofbare en radioactieve stoffen en het koninklijk besluit van 28 juni 2009 betreffende het vervoer via de weg of per spoor van gevaarlijke goederen, met uitzondering van ontplofbare en radioactieve stoffen  De Vlaamse Regering wijzigt principieel twee koninklijke besluiten over het vervoer van gevaarlijke goederen. Het gaat enerzijds om een omzetting van de geactualiseerde voorschriften rond het internationaal vervoer van gevaarlijke goederen op de weg (ADR-verdrag) en anderzijds om een aanvulling van de lijst met inbreuken en de daaraan gekoppelde boetes. Over dit wijzigingsbesluit wordt nog het advies ingewonnen van de raadgevende commissie administratie-nijverheid. Het wordt ook geagendeerd voor overleg met de gewestregeringen. Daarna volgt adviesvraag bij de Raad van State.
39 - Startbeslissing complex project ‘optimalisatie van de verbinding Ieper-Veurne tussen Vleteren en Noorderring (N38)’   De Vlaamse Regering beslist om een complex project op te starten voor de optimalisatie van de wegverbinding Ieper-Veurne , met een focus op het verbeteren van de verkeersveiligheid en verkeersleefbaarheid op het traject tussen de Kruisboomstraat in Vleteren zuidwaarts tot en met het kruispunt N38/N8. Daarbij wordt ook flankerend beleid voorzien. Ze keurt daarvoor de startbeslissing en bijhorende procesnota goed voor het complex project 'optimalisatie van de verbinding Ieper-Veurne tussen Vleteren en Noorderring (N38)'. Ze spreekt ook haar engagement uit voor de verdere uitvoering van de goedgekeurde projecten voor de herinrichting van de zones 1, 2, 3 en 5. De Vlaamse ministers bevoegd voor Omgeving en voor Mobiliteit zullen zorgen voor de verdere uitvoering van deze beslissing.
40 - Plan Vlaamse Veerkracht: Projectoproep ‘uitrol ultrasnelladers (≥150kW) op parkings langs autosnel- en gewestwegen’ Projectoproep ‘uitrol ultrasnelladers (≥150kW) op parkings langs autosnel- en gewestwegen’  ​Met het oog op de omschakeling naar zero-emissievoertuigen, voornamelijk aangedreven door oplaadbare batterijen, is een versnelde uitbouw van snellaadinfrastructuur noodzakelijk. In dit kader hecht de Vlaamse Regering haar goedkeuring aan de projectoproep ‘uitrol ultrasnelladers (≥150kW) op parkings langs autosnel- en gewestwegen’. De projectoproep beoogt om, vertrekkende vanuit de beschikbare dienstenzones en carpoolparkings, versneld snellaadinfrastructuur te realiseren langs de grote verkeersassen met als doel te werken naar een dekkingsgraad van een 25 km laadradius. De Vlaamse overheid voorziet hiervoor 10 miljoen euro.
41 - Inning en consignatie overtredingen in het kader van het vervoer van gevaarlijke goederen over de weg Ontwerpbesluit van de Vlaamse Regering tot wijziging van het koninklijk besluit van 24 maart 1997 betreffende de inning en de consignatie van een som bij het vaststellen van sommige overtredingen inzake het vervoer over de weg van gevaarlijke goederen, met uitzondering van ontplofbare en radioactieve stoffen en het koninklijk besluit van 28 juni 2009 betreffende het vervoer via de weg of per spoor van gevaarlijke goederen, met uitzondering van ontplofbare en radioactieve stoffen  Na advies van de Raad van State wijzigt de Vlaamse Regering definitief twee koninklijke besluiten over het vervoer van gevaarlijke goederen. Het gaat enerzijds om een omzetting van de geactualiseerde voorschriften rond het internationaal vervoer van gevaarlijke goederen op de weg (ADR-verdrag) en anderzijds om een aanvulling van de lijst met inbreuken en de daaraan gekoppelde boetes.
42 - Handhaving bescherming van de verkeersinfrastructuur in geval van bijzonder wegtransport Ontwerpbesluit van de Vlaamse Regering tot wijziging van het koninklijk besluit van 19 juli 2000 betreffende de inning en de consignatie van een som bij het vaststellen van sommige inbreuken inzake het vervoer over de weg en het besluit van de Vlaamse Regering van 22 januari 2021 over de handhaving bij de bescherming van de verkeersinfrastructuur in geval van bijzonder wegtransport  Na advies van de Raad van State wijzigt de Vlaamse Regering definitief haar besluit over de handhaving bij de bescherming van de verkeersinfrastructuur in geval van bijzonder wegtransport. De wijzigingen zijn onder te verdelen in twee categorieën. Enerzijds wordt er een ' boetecatalogus ' ingevoerd waarin het bedrag van de administratieve geldboete voor bepaalde inbreuken bepaald wordt op een bedrag dat hoger ligt dan de strafrechtelijke minimum geldboete. Anderzijds worden een aantal bepalingen van het besluit aangepast om bepaalde bevoegdheden van de politie te verduidelijken.
43 - Voertuigen met een massa tot maximum 50 ton Voorontwerp van besluit van de Vlaamse Regering tot wijziging van het koninklijk besluit van 15 maart 1968 houdende algemeen reglement op de technische eisen waaraan de auto’s, hun aanhangwagens, hun onderdelen en hun veiligheidstoebehoren moeten voldoen  De Vlaamse Regering wijzigt  principieel het koninklijk besluit over de handhaving van de bescherming van de weginfrastructuur in geval van bijzonder wegtransport. Hiermee werkt ze een regeling uit om combinaties van voertuigen met een massa in beladen toestand tot maximum 50 ton toe te laten op Vlaamse Wegen. Om de weginfrastructuur, in het bijzonder de bruggen, te beschermen, gelden voor deze transporten een aantal voorwaarden. Over dit wijzigingsbesluit wordt het advies ingewonnen van de raadgevende commissie administratie-nijverheid, van de MORA en daarna van de Raad van State.
44 - Opstart geïntegreerd planningsproces gewestelijk ruimtelijk uitvoeringsplan ‘Leidingstraat Glabbeek - Halen’   Fluxys Belgium nv is de beheerder van het Belgische aardgastransportnetwerk en heeft als opdracht de bevoorrading van bedrijven en gezinnen te verzekeren. Ze beheert daartoe het netwerk van de hoofdtransportleidingen onder hogedruk, waarmee het distributienetwerk wordt bevoorraad. De nieuwe aardgasleiding tussen Glabbeek en Halen versterkt de bevoorrading van de Limburgse regio. Voor deze nieuwe verbinding worden drie mogelijke tracés onderzocht, gelegen op het grondgebied Bekkevoort, Diest, Geetbets, Glabbeek, Halen en Kortenaken. De Vlaamse Regering keurt in dit kader de startnota 'Leidingstraat Glabbeek- Halen' goed. De Vlaamse minister bevoegd voor ruimtelijke ordening zal de vereiste adviezen inwinnen over deze startnota en de bevolking van de betrokken gemeenten erover informeren en raadplegen.
45 - GRUP Leidingstraat Antwerpen – Albertkanaal – Ruhr Doorstart geïntegreerd planproces gewestelijk ruimtelijk uitvoeringsplan ‘Leidingstraat Antwerpen – Albertkanaal - Ruhr’  Op 18 december 2020 keurde de Vlaamse Regering de startnota goed voor het geïntegreerd planproces GRUP 'Leidingstraat Antwerpen - Ruhr (Geleen)'. De leidingstraat moet de transitie naar klimaatbestendigheid van de bedrijvenclusters in de haven van Antwerpen en het Economisch Netwerk Albertkanaal versterken en versnellen. Die transitie vereist het transport van onder meer CO2, waterstof en verschillende energiedragers, en zal geruime tijd in beslag nemen. De participatieronde zorgde voor veel reacties. De Vlaamse Regering beslist daarom om het lopende planproces stop te zetten. Enkel aan de hand van een duidelijk engagement vanuit de industriële partners (minstens industrie, Antwerpse haven en Fluxys), in de vorm van een convenant (letter of intent) waarin zij formeel hun intenties, timing, beheer en financiële tussenkomst voor het gebruik van de leidingstraat en voor een flankerend beleid concretiseren, kan een nieuwe procedure opgestart worden. De Vlaamse overheid zal aan de hand van deze 'letter of intent' een kader en overeenkomst uitwerken met de industriële partners voor de financiering. In functie van de opmaak van een nieuwe startnota wordt een brede informatie-, en overlegronde opgestart, die pas kan goedgekeurd worden voor zover een ‘letter of intent’ afgesloten is. Om de informatieverschaffing en participatie te ondersteunen wordt een volwaardige website uitgebouwd voor de communicatie over de startnota naar alle betrokkenen .
46 - Verzameldecreet MOW II Ontwerpdecreet houdende diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid en houdende een subsidieregeling ter bevordering van een modal shift in het goederenvervoer  De Vlaamse Regering beslist tot bekrachtiging en afkondiging van het decreet met diverse bepalingen over het gemeenschappelijk vervoer, het algemeen mobiliteitsbeleid, de weginfrastructuur en het wegenbeleid, en de waterinfrastructuur en het waterbeleid. Het decreet verzamelt verschillende wijzigingen aan de huidige regelgeving, en creëert een subsidiemogelijkheid die een modal shift in het goederenvervoer moet bewerkstelligen. Dit decreet werd aangenomen door het Vlaams Parlement op 21 december 2021.
47 - Vervoer gevaarlijke goederen binnenwateren: standpuntbepaling Voorontwerp van koninklijk besluit tot wijziging van het koninklijk besluit van 31 juli 2009 betreffende het vervoer van gevaarlijke goederen over de binnenwateren Betrokkenheid van de Vlaamse Regering  De Vlaamse Regering stemt in met het ontwerp van koninklijk wijzigingsbesluit over het vervoer van gevaarlijke goederen over de binnenwateren. Het gaat om de omzetting van een Europese richtlijn, die een kader biedt voor de internationale regels voor het vervoer van gevaarlijke goederen over de weg, het spoor en de binnenwateren. Deze richtlijn wil één gemeenschappelijke regeling tot stand brengen die van toepassing is op alle aspecten van het vervoer van gevaarlijke goederen binnen de Europese Unie.
48 - Handhaving bescherming van de verkeersinfrastructuur in geval van bijzonder wegtransport Voorontwerp van besluit van de Vlaamse Regering tot wijziging van het koninklijk besluit van 19 juli 2000 betreffende de inning en de consignatie van een som bij het vaststellen van sommige inbreuken inzake het vervoer over de weg en het besluit van de Vlaamse Regering van 22 januari 2021 over de handhaving bij de bescherming van de verkeersinfrastructuur in geval van bijzonder wegtransport  De Vlaamse Regering wijzigt principieel ​haar besluit over de handhaving bij de bescherming van de verkeersinfrastructuur in geval van bijzonder wegtransport. De wijzigingen zijn onder te verdelen in twee categorieën. Enerzijds wordt er een ' boetecatalogus ' ingevoerd waarin het bedrag van de administratieve geldboete voor bepaalde inbreuken bepaald wordt op een bedrag dat hoger ligt dan de strafrechtelijke minimum geldboete. Anderzijds worden een aantal bepalingen van het besluit aangepast om bepaalde bevoegdheden van de politie te verduidelijken. Over dit wijzigingsbesluit wordt nog het advies ingewonnen van de MORA en daarna van de Raad van State.
49 - Handhaving bescherming van de verkeersinfrastructuur in geval van bijzonder wegtransport Voorontwerp van besluit van de Vlaamse Regering tot wijziging van het koninklijk besluit van 19 juli 2000 betreffende de inning en de consignatie van een som bij het vaststellen van sommige inbreuken inzake het vervoer over de weg en het besluit van de Vlaamse Regering van 22 januari 2021 over de handhaving bij de bescherming van de verkeersinfrastructuur in geval van bijzonder wegtransport  Na advies van de MORA wijzigt de Vlaamse Regering opnieuw principieel haar besluit over de handhaving bij de bescherming van de verkeersinfrastructuur in geval van bijzonder wegtransport. De wijzigingen zijn onder te verdelen in twee categorieën. Enerzijds wordt er een ' boetecatalogus ' ingevoerd waarin het bedrag van de administratieve geldboete voor bepaalde inbreuken bepaald wordt op een bedrag dat hoger ligt dan de strafrechtelijke minimum geldboete. Anderzijds worden een aantal bepalingen van het besluit aangepast om bepaalde bevoegdheden van de politie te verduidelijken. Over dit wijzigingsbesluit wordt nog het advies ingewonnen van de Raad van State.
50 - 340.000 euro aan Sociaal Fonds Transport en Logistiek voor de opleiding BSO Vrachtwagenchauffeur periode 1 september 2023 - 31 augustus 2024 Ontwerpbesluit van de Vlaamse Regering tot toekenning van een financiële ondersteuning van maximaal 340.000,00 euro aan SFTL (Sociaal Fonds Transport en Logistiek) voor de opleiding BSO Vrachtwagenchauffeur in de periode van 1 september 2023 tot en met 31 augustus 2024  De opleiding BSO Vrachtwagenchauffeur leidt tot een knelpuntberoep en is voor de secundaire scholen niet eenvoudig in te richten. Het is een dure opleiding wegens het gebruik van brandstof, de huur en het onderhoud van de terreinen, en de kostprijs van de infrastructuur. In dit kader kent de Vlaamse Regering 340.000 euro financiële ondersteuning toe aan het Sociaal Fonds Transport en Logistiek voor de opleiding BSO Vrachtwagenchauffeur in de periode 1 september 2023 - 31 augustus 2024. Brandstofkosten worden 100% terugbetaald. Kosten gerelateerd aan het gebruik van oefenterreinen worden 75% terugbetaald.
51 - Beveiliging spoorvervoer Voorontwerp van koninklijk besluit betreffende de controles op de regelgeving met betrekking tot de beveiliging in de deelsector spoorvervoer Betrokkenheid van de Vlaamse Regering Standpuntbepaling  ​De Vlaamse Regering  stemt in met het ontwerp van koninklijk besluit over de controles op de regelgeving voor de  beveiliging in de deelsector spoorvervoer.
52 - Startnota GRUP Verbindingsweg N70 – E34   De Vlaamse Regering keurt de startnota en de bijbehorende procesnota goed voor het gewestelijk ruimtelijk uitvoeringsplan ‘Verbindingsweg N70-E34’. De verbinding moet het vrachtverkeer van en naar de Waaslandhaven en het toenemende woon-werkverkeer uit de dorpskernen van Beveren, Melsele, Kieldrecht, Verrebroek, Vrasene en Nieuwkerken-Waas houden, en zo de verkeersleefbaarheid in Beveren en Sint-Niklaas mee helpen aanpakken. Om het tracé voor de nieuwe verbindingsweg vast te leggen, is het planningsproces voor de opmaak van een GRUP opgestart. Het voorgenomen plan, dat nog drie tracé-alternatieven omvat, is gelegen op het grondgebied van de gemeente Beveren. De Vlaamse minister, bevoegd voor ruimtelijke ordening, zal over deze startnota de nodige adviezen inwinnen en de bevolking van de betrokken gemeenten hierover raadplegen en informeren.
53 - Addendum ‘kilometerheffing’ bij sectorconvenant 2021-2022 Transport en logistiek en Grondafhandeling op Luchthavens Ontwerp van addendum ‘kilometerheffing’ bij het sectorconvenant 2021-2022 met de sector de sector Transport en logistiek en Grondafhandeling op Luchthavens  De Vlaamse Regering keurt het addendum 'kilometerheffing ' bij de sectorconvenant 2012-2022 voor de sector Transport en logistiek en Grondafhandeling op Luchthavens   goed. Hierbij aansluitend kent ze de sector een   werkingssubsidie toe van 196.000 euro   voor de periode van 2 jaar. De Vlaamse ministers bevoegd voor werk en onderwijs zullen het addendum ondertekenen.
54 - Subsidiabele uren gezinszorg en logistieke hulp 2020 Ontwerpbesluit van de Vlaamse Regering tot vaststelling van het totale aantal subsidiabele uren schoonmaakhulp, karweihulp of oppashulp voor de diensten voor gezinszorg en het totale aantal subsidiabele uren logistieke hulp voor de diensten voor logistieke hulp voor het jaar 2020  De Vlaamse Regering legt voor het jaar 2020  het  totale aantal subsidiabele uren schoonmaakhulp, karweihulp of oppashulp voor de diensten voor gezinszorg vast op 4.297.077,90 uur en het totale aantal subsidiabele uren logistieke hulp voor de diensten voor logistieke hulp op 13.775 uur.
55 - Voorwaarden vervoer gevaarlijke goederen over binnenwateren: wijzigingsbesluit Ontwerpbesluit van de Vlaamse Regering tot wijziging van het besluit van de Vlaamse Regering 25 mei 2018 tot aanpassing van de regelgeving betreffende het vervoer van gevaarlijke goederen over de binnenwateren aan de wetenschappelijke en technische vooruitgang wat betreft de voorwaarden waaronder het vervoer van gevaarlijke goederen over de binnenwateren is toegestaan  Na agendering op het Overlegcomité en na advies van de Raad van State wijzigt de Vlaamse Regering definitief  haar besluit dat de regelgeving over  het vervoer van gevaarlijke goederen over de binnenwateren aanpast  aan de wetenschappelijke en technische vooruitgang. Het gaat om de gedeeltelijke omzetting van een Europese Richtlijn en behelst de  vijfde  tweejaarlijkse actualisering van de Europese overeenkomst over het internationale vervoer van gevaarlijke goederen over de binnenwateren (ADN). Dit impliceert de vaststelling van een regel van politie over het verkeer op waterwegen.
56 - Wijziging impulsprogramma binnenvaart Ontwerpbesluit van de Vlaamse Regering tot wijziging van het besluit van de Vlaamse Regering van 14 januari 2022 betreffende een vierjarige subsidieregeling ter bevordering van de hinterlandconnectiviteit van de Vlaamse zeehavens via nieuwe corridorshuttles en frequentieverhogingen van terminalhubshuttles  Na advies van de Raad van State wijzigt de Vlaamse Regering definitief het besluit over een vierjarige subsidieregeling ter bevordering van de hinterlandconnectiviteit van de Vlaamse zeehavens via nieuwe corridorshuttles. De wijziging heft de voorwaarde op dat de consortia een bewijs moesten voorleggen dat aan het corridorschip dat de maritieme terminal aanloopt een vast behandelingsvenster was toegewezen, omdat de ongunstige marktomstandigheden niet toelaten om met deze vaste afspraken te werken. Daarnaast worden twee kaartjes aangepast zodat projecten uit de regio West- Vlaanderen, Henegouwen en Noord-Frankrijk ook in aanmerking kunnen komen bij een nieuwe tweede call voor samenwerkingsmogelijkheden in het najaar van 2023.
57 - Voertuigen met een massa tot maximum 50 ton Voorontwerp van besluit van de Vlaamse Regering tot wijziging van het koninklijk besluit van 15 maart 1968 houdende algemeen reglement op de technische eisen waaraan de auto’s, hun aanhangwagens, hun onderdelen en hun veiligheidstoebehoren moeten voldoen  Na adviezen van de raadgevende commissie administratie-nijverheid en van de MORA wijzigt de Vlaamse Regering opnieuw  principieel het koninklijk besluit over de handhaving van de bescherming van de weginfrastructuur in geval van bijzonder wegtransport. Hiermee werkt ze een regeling uit om combinaties van voertuigen met een massa in beladen toestand tot maximum 50 ton toe te laten op Vlaamse Wegen. Om de weginfrastructuur, in het bijzonder de bruggen, te beschermen, gelden voor deze transporten een aantal voorwaarden. Over dit wijzigingsbesluit wordt het advies ingewonnen van de Raad van State.
58 - Bilaterale overeenkomst met W.A.G. Payment Solutions als bijkomende dienstverlener voor kilometerheffing vrachtwagens Ontwerp van bilaterale overeenkomst met W.A.G. Payment Solutions als bijkomende dienstverlener inzake kilometerheffing voor vrachtwagens  Sinds 1 april 2016 zijn er in België  3 gewestelijke tolgebieden voor vrachtvervoer van meer dan 3,5 ton  van kracht. Alle vrachtwagens met een maximaal toegelaten massa van meer dan 3,5 ton moeten nu een  constant ingeschakelde On Board Unit (OBU)  aan boord hebben wanneer zij op de openbare weg rijden. Die OBU kan verkregen worden bij de dienstverleners voor de tolheffing. Een  nieuwe kandidaat-dienstverlener, W.A.G. Payment Solutions,  heeft zich aangediend bij Viapass, de coördinerende en controlerende overheidsinstelling voor de kilometerheffing, om geaccrediteerd te worden. Met de European Electronic Tolling Service (EETS)-dienstverleners moet een  bilaterale overeenkomst  worden afgesloten. De Vlaamse Regering keurt daarom de bilaterale overeenkomst met W.A.G. Payment Solutions goed als nieuwe dienstverlener voor kilometerheffing voor vrachtwagens.
59 - Subsidie havenbedrijven voor havenkapiteinsdiensten die expliciet kunnen worden toegewezen aan de verkeersafwikkeling, de veiligheid en de vrijwaring van het milieu Ontwerpbesluit van de Vlaamse Regering tot regeling van de toekenning van subsidies aan de havenbedrijven voor de havenkapiteinsdiensten die expliciet kunnen worden toegewezen aan de verkeersafwikkeling, de veiligheid en de vrijwaring van het milieu  Eén van de opdrachten van het Vlaamse Gewest is het garanderen van veilig en vlot scheepvaartverkeer van en naar de Vlaamse havens. Hierbij vertrekt men vanuit de ketenbenadering. Dit houdt in dat een schip wordt opgevolgd en begeleid vanaf het ogenblik dat het op zee het gebied binnenvaart waarbinnen het Vlaamse Gewest instaat voor de scheepvaartbegeleiding tot het ogenblik waarop het aanmeert aan de kade in één van de Vlaamse havens en vice versa. In dit kader beslist de Vlaamse Regering tot  t oekenning van subsidies aan de havenbedrijven voor de havenkapiteinsdiensten die expliciet kunnen worden toegewezen aan de verkeersafwikkeling, de veiligheid en de vrijwaring van het milieu.
60 - Intrekken vergunning geregeld vervoer: delegatiebesluit Voorontwerp van besluit van de Vlaamse Regering tot wijziging van het besluit van de Vlaamse regering van 19 juli 2002 betreffende het geregeld vervoer, de bijzondere vormen van geregeld vervoer, het vervoer voor eigen rekening en het ongeregeld vervoer en tot opheffing van het besluit van de Vlaamse regering van 12 september 2003 betreffende de rapportering over het personenvervoer over de weg  De Vlaamse Regering voegt principieel een artikel toe aan haar besluit over het geregeld vervoer, de bijzondere vormen van geregeld vervoer, het vervoer voor eigen rekening en het ongeregeld vervoer, dat het haar mogelijk maakt om de vergunning geregeld vervoer tijdelijk of definitief in te trekken of om aan de vergunninghouder een verbod op te leggen om aan geregeld vervoer te doen. Die delegatie was voordien nog niet voorzien. Daarnaast wordt ook het besluit over de rapportering over het personenvervoer over de weg (het Rapporteringsbesluit) opgeheven. Dit besluit had tot doel om de realisatie van de basismobiliteit op te volgen. Door de omschakeling naar het nieuwe concept 'basisbereikbaarheid' is het Rapporteringsbesluit niet meer actueel. Over dit wijzigings- en opheffingsbesluit wordt nu advies ingewonnen van de Raad van State.
61 - Sociaal Fonds Transport en Logistiek: subsidie opleiding BSO vrachtwagenchauffeur schooljaar 2021-2022 Ontwerpbesluit van de Vlaamse Regering tot toekenning van een projectsubsidie van maximaal 281.834,67 euro aan SFTL (Sociaal Fonds Transport en Logistiek) voor de opleiding BSO Vrachtwagenchauffeur schooljaar 2021-2022  De Vlaamse Regering kent zo'n 281.000 euro projectsubsidie toe aan het Sociaal Fonds Transport en Logistiek voor de opleiding BSO Vrachtwagenchauffeur voor het schooljaar 2021-2022. De opleiding BSO Vrachtwagenchauffeur leidt tot een knelpuntberoep en is voor de secundaire scholen niet eenvoudig in te richten. Het is een dure opleiding wegens het gebruik van brandstof, de huur en het onderhoud van de terreinen, en de kostprijs van de infrastructuur.
62 - Plan Vlaamse Veerkracht: inhaalbeweging vernieuwing bedrijventerreinen Inhaalbeweging vernieuwing bedrijventerreinen A. Ontwerpbesluit van de Vlaamse Regering houdende de toekenning van steun aan de POM Antwerpen voor de heraanleg van de Heemsdaalstraat te Hemiksem B. Ontwerpbesluit van de Vlaamse Regering houdende de toekenning van steun aan de POM Antwerpen voor de aanleg van de nieuwe ontsluitingsweg ‘Maasweg’ voor de KMO-zone Ter Straten te Ranst  Om kwaliteitsvolle, klimaatvriendelijke en klimaatbestendige werklocaties te bekomen, is het nodig om de (her)ontwikkeling van bedrijventerreinen en brownfields te blijven subsidiëren. Een aantal bedrijventerreinen uit de jaren ’70 en ’80 van vorige eeuw en sites waarop activiteiten zijn stopgezet, voldoen immers niet meer als attractieve werklocaties. Voor de herinrichting van een terrein zelf zijn reguliere subsidies beschikbaar. Ook brownfieldconvenanten kunnen gebruikt worden om een geïntegreerde en interdepartementale aanpak te faciliteren. Ook relancemiddelen kunnen helpen bij de herontwikkeling van verouderde bedrijventerreinen en brownfields, in het bijzonder door de knelpunten weg te werken die buiten het reguliere steunkader vallen. In dit kader kent de Vlaamse Regering een subsidie toe van maximaal 375.153 euro aan de POM Antwerpen, voor de heraanleg van de Heemsdaalstraat in Hemiksem. Ze kent ook een subsidie toe van maximaal 1,86 miljoen euro aan de POM Antwerpen voor de aanleg van de nieuwe ontsluitingsweg Maasweg voor de kmo-zone Ter Straten in Ranst. Het gaat om verouderde bedrijventerreinen, waarvan de ontsluiting kan verbeterd worden. De relancemiddelen kunnen daarbij tot een ‘versnelde’ uitvoering van deze werken leiden.
63 - Vlaamse havenstrategie   De Vlaamse Regering hecht haar definitieve goedkeuring aan de Vlaamse havenstrategie. Met de Vlaamse havenstrategie zet de Vlaamse overheid in op een verbreding en verdieping van het havenbeleid. Deze strategie beslaat een periode van tien jaar en bespreekt drie  globale doelstellingen:  de concurrentiepositie versterken, duurzame groei en ontwikkeling realiseren, en de toegevoegde waarde verhogen.
64 - Visie ‘Clean power for transport’ 2030: op weg naar zero-emissievervoer Ontwerp van CPT-Visie 2030: op weg naar zero-emissievervoer  Om de energie- en klimaat/luchtdoelstellingen te halen, is een drastische vergroening  van de mobiliteit nodig. Dat kan door de gereden kilometers te verminderen en het voertuigenpark te vergroenen. In dit kader keurt de Vlaamse Regering, na advies van de SERV, de MORA en de Minaraad, definitief  de ontwerpvisie 'Clean power for transport' 2021-2030 goed en voorziet ze maatregelen voor de periode tot 2025. Deze visie focust zich op de doorbraak van milieuvriendelijke aandrijftechnologieën en de daarvoor noodzakelijke infrastructuur, voor de omschakeling naar 'clean power for transport' (CPT) en uiteindelijk zero-emissievoertuigen. Vlaanderen onderschrijft hiermee de doelstellingen van de gelijknamige Europese CPT-richtlijn, die focust op een alsmaar groter aandeel elektrische voertuigen. In de periode 2020-2030 zal de grootste stap in de vergroening van het voertuigenpark gezet worden. Een verdere uitfasering van de verkoop van personenwagens met verbrandingsmotoren is hierbij het ultieme doel. Alleen op die manier is de transitie mogelijk naar een wagenpark dat enkel bestaat uit zero-emissie-voertuigen in 2050.
65 - Plan Vlaamse Veerkracht: steun project 'HyTrucks' van l'Air Liquide Belge nv Uitrol waterstofvisie: steun voor het project ‘HyTrucks: geïntegreerde waterstofproductie en -bevoorrading voor zwaar transport’ binnen de portfolio IPCEI-waterstof aan l’Air Liquide Belge nv te Brussel  L’Air Liquide Belge is onderdeel van de Franse multinational Air Liquide sa. De moederholding is marktleider op het gebied van gassen voor de industrie en de gezondheidszorg. In het kader van de energietransitie van industrie en mobiliteit in Europa introduceert L’Air Liquide duurzame oplossingen voor waterstof over de volledige keten. De Vlaamse Regering kent l’Air Liquide een strategische ecologiesteun toe van 12 miljoen euro voor de bouw van vier waterstoftankstations, gekaderd in het ruimere initiatief ‘HyTrucks ’. Dat initiatief wil waterstof produceren en er zwaar transport (vrachtwagens) mee bevoorraden.
66 - Verlenging sectorale korting koopvaardij, bagger- en zeesleepvaart Ontwerpbesluit van de Vlaamse Regering tot wijziging van diverse besluiten houdende vrijstelling van bepaalde werkgevers- en werknemersbijdragen voor ondernemingen die behoren tot de koopvaardijsector en houdende vrijstelling van bepaalde werkgeversbijdragen voor ondernemingen in de zeesleepvaartsector en de baggersector  Vlaanderen is sinds de Zesde Staatshervorming bevoegd voor de vrijstellingen van de werkgeversbijdragen voor ondernemingen uit de koopvaardij, zeesleepvaart- en baggersector en voor de vrijstelling van de werknemersbijdragen voor ondernemingen uit de koopvaardijsector. De gewesten zijn bevoegd om het toepassingsgebied, het bedrag en de berekeningswijze van de vermindering van deze bijdragen te bepalen alsook de periode van de tegemoetkoming. De Vlaamse Regering verlengt daarom, na advies van de SERV en van de Raad van State, definitief de steunmaatregelen rond de sociale zekerheidsbijdragen voor de koopvaardij, bagger- en zeesleepvaart tot 31 december 2032. Zo wil het een level-playing field behouden op internationaal niveau, de internationale concurrentiepositie van de sector vrijwaren, en het risico op uitvlagging alsook een verlies aan expertise vermijden.
67 - Proefproject goederenvervoer per fiets met brede fietsaanhangwagens breder dan 1 meter Ontwerpbesluit van de Vlaamse Regering over het goederenvervoer met brede fietsaanhangwagens in het kader van een proefproject  ​Na advies van de Raad van State keurt de Vlaamse Regering definitief een besluit goed dat het kader uitwerkt voor een  pilootproject voor goederenvervoer per fiets met fietsaanhangwagens breder dan 1 meter. Het proefproject wil de  kleinschalige combimodale belevering van de (voor-)steden faciliteren  en kent een duurtijd van twee jaar, gevolgd door een evaluatie. Het werkt met vergunningen in plaats van louter melding/kennisgeving. Deze vergunningen worden centraal aangevraagd binnen het Departement Mobiliteit en Openbare Werken, waarbij er plaats is voor adviesverlening van de wegbeheerders.
68 - Vastleggen subsidiabele uren diensten gezinszorg en logistieke hulp voor het jaar 2021 Ontwerpbesluit van de Vlaamse Regering tot vaststelling van het totale aantal subsidiabele uren schoonmaakhulp, karweihulp of oppashulp voor de diensten voor gezinszorg en het totale aantal subsidiabele uren logistieke hulp voor de diensten voor logistieke hulp voor het jaar 2021  De Vlaamse Regering legt het totale aantal subsidiabele uren schoonmaakhulp, karweihulp of oppashulp voor de diensten voor gezinszorg voor 2021 vast op 4.234.252,40 uur  en het totale aantal subsidiabele uren logistieke hulp voor de diensten voor logistieke hulp op 13.775 uur.
69 - Addendum 'kilometerheffing' bij het Sectorconvenant 2021-2022 met de sectoren 'Transport en Logistiek' en 'Grondafhandeling op Luchthavens' Ontwerp van addendum ‘kilometerheffing’ bij het Sectorconvenant 2021-2022 tussen de Vlaamse Regering en de sociale partners van de sector Transport en Logistiek (PC 140.03) en de sector Grondafhandeling op Luchthavens (PC 140.04)  De Vlaamse Regering keurt het addendum 'kilometerheffing' goed bij het Sectorconvenant 2021-2022 met de sectoren 'Transport en Logistiek' en 'Grondafhandeling op Luchthavens'. Het voorziet de werkingssubsidie van 49.000 euro voor de periode van 1 januari 2023 tot en met 30 juni 2023. Dit addendum zorgt er ook voor dat vanaf nu elke generatie sectorconvenants start op 1 juli in plaats van op 1 januari.
70 - Steun voor reizigersvervoer per nachttreinen: standpuntbepaling Voorontwerp van wet houdende de steun voor het reizigersvervoer per nachttreinen Betrokkenheid van de Vlaamse Regering Standpuntbepaling  De Vlaamse Regering  stemt in met het voorontwerp van wet over de steun voor het reizigersvervoer per nachttrein. Bedoeling is een steunmaatregel uit te werken voor het reizigersvervoer per nachttrein.
71 - Voorlopige vaststelling van het ontwerp hoofdwegennet in Vlaanderen binnen de nieuwe wegencategorisering   Conform het decreet Basisbereikbaarheid wordt het wegennet in Vlaanderen ingedeeld in drie lagen: het  hoofdwegennet met de Europese hoofdwegen en de Vlaamse hoofdwegen ; het dragende netwerk met de regionale wegen en de interlokale wegen; en het lokale wegennet met de ontsluitingswegen en de erftoegangswegen. De Vlaamse Regering  beslist nu tot voorlopige vaststelling van het ontwerp hoofdwegennet in Vlaanderen binnen de nieuwe wegencategorisering. Deze selectie wordt nu voor advies voorgelegd aan de vervoerregioraden, met het verzoek om dit advies op te leveren samen met hun voorstel voor het dragende netwerk, waarbij er voldoende afstemming is van het hoofdwegennet op het dragende wegennet om te komen tot een gedragen voorstel vanuit de vervoerregio's.

                Jou antwoord:
    

-------------------

RESPONSE:
# Samenvatting Naleving Regeerakkoord: Logistiek en Transport in Vlaanderen

## Beloften en Realisaties

Het regeerakkoord beloofde de efficiëntie van logistiek in Vlaanderen te verbeteren, met name door goederentransport van de weg naar het water en het spoor te verschuiven en verkeersopstoppingen te verlichten. De regering streefde ook naar bevordering van kleinschalige, stedelijke en combi-modale goederenlevering, waaronder de verduurzaming van online winkelleveringen.

### Transitie naar Milieuvriendelijk en Efficiënt Transport

- De invoering van emissievrije distributiezones in stedelijke kernen vanaf 2025 [0].
- Ondersteuning van de oproep voor de uitrol van laadinfrastructuur voor elektrische voertuigen, inclusief vrachtverkeer [2].
- Goedkeuring van wetgevende steun voor goederenvervoer per spoor om een modal shift te bevorderen [3][8][19].
- Subsidieregeling voor projecten die de binnenvaart bevorderen, inclusief financiële steun voor shuttleverbindingen tussen havens en hinterland [4][5].
- Lancering van een projectoproep voor de financiering van laadinfrastructuur van de Vlaamse overheid [10].
- Toekenning van transformatiesteun voor logistieke projecten zoals synchromodale transportoplossingen voor de farmaceutische industrie [9][11].

### Verlichting Verkeersopstopping en Beveiliging Infrastructuur

- Verlenging van het tweede proefproject voor de inzet van langere en zwaardere vrachtwagens (LZV's) om zo bij te dragen aan een efficiënter wegtransport [12][13].
- Uitvoering van een uitgaventoetsing gericht op het verbeteren van de doeltreffendheid van de modal shift in goederenvervoer [6].
- Bevordering van veiliger en beveiligde vrachtwagenparkings langs de autosnelwegen [17].

### Training en Werkgelegenheid

- De goedkeuring van subsidies voor opleidingen van vrachtwagenchauffeurs en de versteviging van de samenwerking met de sector via sectorconvenanten [7][18][50][51][61][62][69].
- Lancering van onderwijsinitiatieven om de sector te ondersteunen, waaronder de erkenning van nieuwe graduaatsopleidingen in transport en logistiek [27][28][36].

### Integratie en Innovatie in Transport

- De goedkeuring van een plan voor geïntegreerde data-uitwisseling tussen vervoerders om efficiënte, combinatieve mobiliteitsdiensten mogelijk te maken [30].
- Het nastreven van innovatieve projecten zoals proefprojecten voor het vervoer van goederen per fiets en het faciliteren van brede fietsaanhangwagens [25][67].
- Bevordering van de Clean Power for Transport visie die streeft naar een volledige omschakeling naar zero-emissievoertuigen in 2030 [37][64].

## Beoordeling

De Vlaamse regering heeft meerdere maatregelen genomen die in lijn zijn met de logistieke intenties zoals uiteengezet in het regeerakkoord. Vooral de inspanningen om een modal shift naar binnenvaart en spoorwegvervoer te realiseren, de uitrol van elektrische laadinfrastructuur en de proactieve aanpak van verkeersveilige LRVs zijn tekenend voor de progressie. De focus op training en werkgelegenheid en de ondersteuning van innovatieve transportoplossingen dragen bij aan zowel de economische veerkracht als de ecologische ambities van de regio. Er zijn echter geen specifieke gegevens verstrekt over de verhouding van gerealiseerde plannen tot de totale beleidsagenda en het effect van deze maatregelen op de verkeersintensiteit en emissiereductie.

