1.11 Havens De Vlaamse havens zijn de motor van de Vlaamse economie. We stimuleren de samenwerking tussen de verschillende Vlaamse havens en zorgen voor voldoende groeikansen voor elke haven. We vergroten de slagkracht van de havens van Antwerpen, North Sea Port, Oostende en Zeebrugge. We faciliteren een eengemaakt haven-bestuur voor linker- en rechteroever van het Antwerpse havengebied. Vanuit het Vlaams niveau nemen we de verantwoordelijkheid om ervoor te zorgen dat alle informatica en communicatie technologieplatformen van alle actoren op elkaar worden afgestemd. We gaan na welke bestuurlijke vereenvoudi-gingen doorgevoerd kunnen worden en evalueren het havendecreet om beter in te spelen op de toekomstige uitdagingen. De samenwerking met de havens is vastgelegd in een koepelovereenkomst die nu doorvertaald wordt in individuele overeenkomsten per haven. Uitgangspunt is dat de havens binnen dit kader zelf verantwoordelijk worden voor hun werking en ook expliciet aangeven welke bijdrage zij zullen leveren aan de noodzakelijke modal shift in het goederenverkeer. De Vlaamse overheid blijft verantwoordelijk voor haar decretaal vastgelegde kerntaken met name de maritieme toegang, sluiscomplexen en de werking van de Havenkapiteinsdienst. De Vlaamse regering engageert zich tegelijkertijd om verder maximaal bij te dragen aan de strategische investeringen in de havens. Tijdens deze bestuursperiode wordt de nieuwe sluis in Terneuzen in gebruik genomen en wordt gestart aan de bouw van de nieuwe sluis in Zeebrugge. We nemen zo snel mogelijk een robuust voorkeursbe-sluit voor de realisatie van extra containercapaci-teit voor de haven van Antwerpen – inclusief het tweede getijdendok – zodat de werken zo spoedig mogelijk kunnen aanvangen. Pijpleidingen moeten als een volwaardige trans-portmodus worden ingezet om de modal shift te ondersteunen. We reserveren ruimte voor leidin-genzones die de aanleg van bijkomende pijplei-dingen mogelijk maken. We werken een structurele oplossing uit voor het verzekeren van de continuïteit van de dienstverle-ning in het kader van de toegankelijkheid van de Vlaamse havens. Samen met de loodsen worden de voorwaarden onderzocht waaronder de Dienst Afzonderlijk Beheer Loodswezen kan evolueren naar een bedrijfsstructuur in eigen beheer van die loodsen. Het garanderen van de kustveiligheid bij een veranderend klimaat blijft absolute prioriteit. In samenwerking met de lokale besturen die hierin ook een verantwoordelijkheid opnemen, werken we aan klimaatadaptatie door te investeren in kustveiligheid wat ook de Vlaamse havens ten goede komt. 