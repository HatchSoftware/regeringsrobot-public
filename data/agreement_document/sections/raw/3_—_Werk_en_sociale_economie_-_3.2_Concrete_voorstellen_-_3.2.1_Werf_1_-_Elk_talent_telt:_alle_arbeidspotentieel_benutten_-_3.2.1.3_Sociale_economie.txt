3.2.1.3 Sociale economie We laten meer ruimte voor ondernemer-schap. Daarom stimuleren we sociale innovatie en scheppen we een onder-nemingsklimaat voor die bedrijven om zelf activiteiten te ontplooien en economisch te versterken, zodat zij zelf verantwoordelijk-heid kunnen nemen. De sector wordt verder gemonitord. We bekijken of en hoe we een terugval-positie kunnen bieden voor zij die door-stromen van sociale naar reguliere economie. We realiseren bijkomende plaatsen voor sociale economie, met daarbij aandacht voor zowel individueel maatwerk als collec-tief maatwerk en arbeidszorg. Versterken collectief maatwerk We zetten in overleg met de federale overheid in op de uitrol van het nieuwe kader ‘maatwerk’ door een harmonisering van de statuten (RSZ-categorieën) van de voormalige be schutte en sociale werk-plaatsen. Hierdoor komt er een trans-parante, correcte en gelijke behandeling van alle sociale economiebedrijven. We volgen de doorstroom vanuit sociale economie naar het NEC sterk op en indien het individu er voor klaar is, begeleiden we hem/haar maximaal naar werk. We gaan na hoe bedrijven beloond kunnen worden die werknemers succesvol laten doorstromen. Uitrol individueel maatwerk We zetten verder in op het inschakelen van reguliere werkgevers in de tewerkstelling van doelgroepwerknemers d.m.v. de invoering van ‘individueel maatwerk’ (hervorming van de oude SINE-maatregel). Op die manier krijgen alle werkgevers de mogelijkheid om doel-groepwerknemers met een rendementsverlies en begeleidingsnood te werk te stellen. Daarmee wordt ook de doorstroom naar het NEC verder ondersteund. De Lokale Diensteneconomie-initiatieven hervormen we naar individueel maatwerk. De Lokale Diensteneconomie-initiatieven kunnen zich verder ontplooien in het kader van het individueel maatwerk. De combinatie van individueel maatwerk en klaverbladfinanciering blijft mogelijk. 