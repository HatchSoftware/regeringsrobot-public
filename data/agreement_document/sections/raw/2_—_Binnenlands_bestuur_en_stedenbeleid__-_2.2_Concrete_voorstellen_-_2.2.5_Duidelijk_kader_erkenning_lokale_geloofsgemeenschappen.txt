2.2.5 Duidelijk kader erkenning lokale geloofsgemeenschappen We passen de bestaande regels binnen de Vlaamse bevoegdheden maximaal aan in lijn met de aanbevelingen van de studie van professor dr. Rik Torfs: Lokale geloofsgemeenschappen die willen erkend worden en de bijbehorende finan-ciering wensen te ontvangen, moeten een wachtperiode van vier jaar met gunstig gevolg doorlopen hebben. De reeds erkende geloofsgemeenschappen krijgen één jaar tijd om zich te conformeren aan de nieuwe regelgeving. Deze procedure is ook van toepassing op de aanvraagdossiers die vóór 1 juli 2019 ingediend zijn. Op financieel vlak wordt geopteerd voor verscherpte trans-parantie. Zo komt er een verbod op buiten-landse financiering die rechtstreeks of onrechtstreeks afbreuk doet aan de onaf-hankelijkheid van de gemeenschap en verband houdt met extremisme. Daarnaast wordt het verplicht om bij de jaarrekening de herkomst te vermelden van giften en wordt de jaarrekening bijgevoegd van vzw’s of andere instellingen die verbonden zijn met de lokale geloofsgemeenschap. De Vlaamse overheid houdt toezicht op de handhaving van de regels door de betref-fende verantwoordelijke besturen. Om een professionele screening op basis van de nieuwe criteria te kunnen realiseren wordt een Vlaamse dienst opgericht met de nodige competenties terzake. Het gebruik van het Nederlands in de context die de taalwetgeving voorziet, wordt meegenomen in de erkenningsvoor-waarden. Wat de handhaving van de erkenningscri-teria betreft, voorzien we dat de verkiezing van de bestuursorganen van alle erkende lokale geloofsgemeenschappen op dezelfde dag gebeurt. Zo wordt de opvolging van de vervanging van de bestuursorganen duide-lijker. Daarnaast voorzien we een uitgebreider palet aan sanctioneringsmogelijkheden. Vandaag bestaat maar één sanctie, de opheffing van de erkenning. We werken een meer gelaagd sanctieapparaat uit om de effectiviteit van de handhaving te versterken (gedeeltelijke inhouding van de tekortendekking, tijdelijke opheffing van de erkenning…). Ten slotte maken we afspraken met de fede-rale overheid over het inschakelen van de lokale integrale veiligheidscellen als actor om mogelijke inbreuken van de geloofsge-meenschap tegen de Grondwet en het EVRM vast te stellen. De bestaande vrijstelling van onroerende voorheffing voor openbare erediensten of vrijzinnige dienstverleningen geldt in de toekomst enkel nog voor erkende lokale geloofsgemeenschappen. 