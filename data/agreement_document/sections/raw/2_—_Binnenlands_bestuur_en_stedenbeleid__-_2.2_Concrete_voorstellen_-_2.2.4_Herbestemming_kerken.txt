2.2.4 Herbestemming kerken We bieden de lokale besturen meer mogelijk-heden en stimuli om in te zetten op een adequaat en toekomstgericht beleid inzake neven- en herbestemming van eredienstgebouwen. Het kerkenbeleidsplan krijgt daarin een centrale plaats. Dit kerkenbeleidsplan wordt bij de start van elke lokale bestuursperiode geactualiseerd en vormt de basis voor de financiÃ«le planning van de lokale geloofsgemeenschappen en het lokale bestuur. Het kerkenbeleidsplan is het resultaat van lokaal overleg tussen de gemeente en de (centrale) kerkbesturen. Inzake de beroepsproce-dure wordt enkel deze van de centrale kerkraad behouden. Voor de 1.786 Vlaamse parochiekerken maken we een objectieve inschatting van de (erfgoed)waarde en het herbestemmingsprofiel (valorisatie, nevenbestemming, medegebruik, herbestemming); deze kan lokaal als richtingge-vend gebruikt worden bij de opmaak van het kerkenbeleidsplan. We schrijven in de Onroerenderfgoedregelgeving stimulerende en sensibiliserende maatregelen ter bevordering van het herbestemmen van parochiekerken in. 