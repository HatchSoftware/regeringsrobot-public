1.1.1 Nederlands als voertaal en de Verlichtingswaarden als gedeelde sokkel De Nederlandse taal verbindt ons allen. Welke taal iemand thuis ook spreekt, de gemeenschap-pelijke taal die we allemaal (moeten) begrijpen en spreken, is het Nederlands. Nederlands biedt ook kansen. Wie Nederlands spreekt, begrijpt en leest, kan zich informeren, heeft meer kansen op tewerkstelling, heeft toegang tot vorming en onderwijs, kan deelnemen aan publiek debat, … Kortom, een goede kennis van het Nederlands verhoogt de zelfredzaamheid van mensen. In subsidiereglementen en samenwerkingsover-eenkomsten van de Vlaamse overheid met derden wordt een Nederlands-clausule opgenomen (actief gebruik van het Nederlands, minstens in communicatie naar het publiek). De Vlaamse overheid zorgt er voor dat ook lokale besturen deze clausule toepassen. De Vlaamse overheid wil de diversiteit van het personeel aanmoedigen. Bij de Vlaamse overheid moeten veel mensen met veel verschillende visies kunnen werken. Maar de uiterlijke tekenen van die persoonlijke overtuiging kunnen niet worden getoond bij rechtstreeks klantencontact. Dan staan neutraliteit van de dienstverlening en respect voorop. Uiterlijke symbolen van levens-beschouwelijke, religieuze, politieke of andere overtuigingen worden bij rechtstreeks klanten-contact niet gedragen. Niet alleen moet dat elke schijn van partijdigheid vermijden. Tevens moet dit het draagvlak voor een divers personeelsbeleid als afspiegeling van een divers Vlaanderen bij personeel en bevolking vergroten. In het provinciaal en het gemeenschapsonderwijs zorgen we voor de levensbeschouwelijke neutrali-teit voor leerkrachten en leerlingen. Voor het vrij onderwijs en dat van steden en gemeenten geldt de autonomie. In de lerarenopleiding besteden we meer aandacht aan leren omgaan met diversiteit in de klas. We staan hebben respect voor religies en niet- confessionele levensbeschouwingen, voor zover zij een scheiding tussen staat en levensbeschouwing erkennen en naleven en elke vorm van religieus of ideologisch geïnspireerd geweld verwerpen. Met de Vlaamse interlevensbeschouwelijke dialoog bieden we geloofsgemeenschappen en seculiere levensbeschouwingen een forum waar ze onderling en met de overheid in gesprek kunnen gaan. Bij conflicten en spanningen verwachten we dat de vertegenwoordigers van de religies en levensbeschouwingen hun morele autoriteit aanwenden om tot verzoening, begrip en samenwerking op te roepen. We gaan met hen ook de dialoog aan om diversiteit in al haar facetten aanvaardbaar en bespreekbaar te maken. Met name in een samenleving die steeds diverser is, is het cruciaal dat we onze verworvenheden beschermen en het draagvlak ervoor versterken. De vrijheid van religie en levensbeschouwing moet een vrijheid blijven, zonder risico op repre-sailles wanneer men voor een religie of levens-beschouwing kiest, overstapt naar een andere religie of levensbeschouwing of een religie of levensbeschouwing verlaat. Elke persoon moet het recht hebben om afstand te doen van zijn of haar religie of levensbeschouwing. We onderzoeken welke initiatieven in Vlaanderen genomen kunnen worden voor personen die in een situatie verkeren waarin dit niet evident is. We creëren een duidelijker kader voor de erkenning van lokale geloofsgemeenschappen. Er komen striktere regels, onder andere op vlak van financie-ring en buitenlandse inmenging, en het palet aan sanctioneringsmogelijkheden breiden we uit. Lokale geloofsgemeenschappen die willen erkend worden en de bijbehorende financiering wensen te ontvangen, moeten ook een wachtperiode van vier jaar met gunstig gevolg doorlopen hebben. Naar aanleiding van de erkenning van scholen maken we werk van een strikte naleving van de voorwaarden in het bijzonder wat de toepassing van de grond- en mensenrechten betreft (zoals vervat in o.a. het IVRK en EVRM). Een school kan enkel erkend of gesubsidieerd worden na formele goedkeuringsbeslissing van de Vlaamse regering. Het principe van de automatische erkenning vervalt op alle niveaus. We evalueren, versterken en breiden het be staande protocol tussen de Staatsveiligheid en het beleidsdomein Onderwijs uit, met daarbij bijzon-dere focus op gegevensdeling en informatie-verstrekking, onder meer in de context van radica-lisering, veiligheid van de staat en (problematische en/of buitenlandse) financiering van de nieuw te erkennen school. De Onderwijsinspectie zal de komende vijf jaar meer focussen op individueel en collectief huis-onderwijs. De controle op het (collectief) huis-onderwijs, de zogenaamde privéscholen, wordt strakker door de onderwijsinspectie steeds de controles te laten uitvoeren op de leslocaties waar het collectief huisonderwijs plaatsvindt. De onderwijsinspectie dient tevens een beoordeling te maken over de scholen zelf i.p.v. enkel controle op de individuele leerling. 