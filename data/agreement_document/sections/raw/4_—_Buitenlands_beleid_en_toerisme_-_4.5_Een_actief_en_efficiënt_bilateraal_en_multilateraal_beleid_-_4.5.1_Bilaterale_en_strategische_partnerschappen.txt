4.5.1 Bilaterale en strategische partnerschappen De buurlanden van Vlaanderen zijn en blijven onze voornaamste partners, o.a. inzake veiligheid, logistiek, mobiliteit, export, duurzaam klimaat/energiebeleid enz. We versterken daarom in de eerste plaats de banden met de buurlanden. We versterken in het bijzonder de samen-werking met Nederland en ontplooien internationaal samen culturele en economi-sche projecten ter versterking van het Vlaamse en Nederlandse imago en met aandacht voor de Nederlandse taal door een grote focus op een Nederlandse Taalunie 2.0. Deze Taalunie focust onder-meer op het internationaliseren van de Nederlandse taal en versterkt daartoe zijn samenwerking met landen waar met het Nederlands of met het Nederlands verbonden talen gesproken worden. We betrekken hierbij ook nauwer de Vlaamse diaspora in het buitenland en VIW. De Vlaamse regering wil ook de samenwerking met Noord-Frankrijk (Hauts-de-France) en Noordrijn-Westfalen (NRW) versterken. NRW en Hauts-de-France zijn belangrijke partners om respectievelijk ‘3RX’ en de ‘Seine-Schelde-verbinding’ te realiseren, die bijkomende kansen bieden voor de Vlaamse havens. De Vlaamse regering zal ook sterker inzetten op de strategische standpuntenbepaling van de Benelux. Een visienota over de ontwikke-ling van de Benelux wordt opgesteld zodat die haar ambitie kan herbevestigen, een pragmatische oplossing van grensover-schrijdende vraagstukken kan bieden en mede de agenda kan zetten in EU-verband. We verstevigen de banden met andere auto-nome regio’s, zoals bv. Catalonië, Schotland, Quebec, Wallonië, Beieren, Baskenland… In het geval dat het tot een Brexit komt, versterken we de bilaterale samenwerking met Engeland, Schotland, Wales en Noord-Ierland. We werken een Vlaamse strategie uit m.o.o. het versterken van de banden met de Noordzee- en Hanzelanden. Tot slot, leggen we buiten de EU onze prioritaire samenwerkingslanden en -regio’s vast. Dit doen we in de eerste plaats t.a.v. de EU-nabuurschapsgordel, MERCOSUR, Vietnam, Zuid-Afrika, China en India. 