2.3.2 De bijdrage van kennisinstellingen en investeringsmaatschappijen aan een dynamische arbeidsmarkt We streven naar een vruchtbare kruisbestuiving tussen de priv√© en de overheid door belemmeringen voor een dynamische arbeidsmarkt weg te werken. Buitenlandse topwetenschappers dragen bij tot de uitbouw van grensverleggend innovatief onderzoek, en versterken de internationale concurrentiepositie van Vlaanderen. In opvolging van het advies van de VARIO ontwerpen we een strategie voor het aantrekken en verankeren van internationaal toptalent, waarbij we onze kennisinstellingen uitbouwen en promoten als aantrekkelijke ecosystemen. We zorgen voor een goede doorstroming van deze profielen naar onze industrie. In dit licht evalueren we de Methusalem-financiering en het Odysseus-programma. Zoals reeds opgenomen in de samenwerkings-overeenkomst met LRM vragen we ook aan PMV om actief op te treden als 'talentvijver' en te zorgen voor voldoende opleiding en doorstroming van profielen die het Vlaamse ecosysteem voor risicofinanciering ten goede kunnen komen. 