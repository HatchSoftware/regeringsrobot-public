1.2.1.6 Algemeen welzijn De afgelopen regeerperiode maakte de Vlaamse regering werk van het geïntegreerd breed onthaal (GBO) en een nieuw decreet lokaal sociaal beleid. De lokale besturen zijn dé regisseur en bepalen het beleid in het kader van de sociale hulp- en dienstverle-ning. De beleidsplannen van de CAW’s enten zich op die van de lokale besturen in hun werkingsgebied. De gemeentebesturen uit het werkingsgebied worden structureel betrokken bij het beleidsplan van het betrokken CAW. De Vlaamse overheid oormerkt de middelen die voor de onthaalfunctie van het CAW beschikbaar zijn en alloceert die per eerstelijnszone. Een lokaal bestuur kan een samenwerkingsover-eenkomst met de partners van het GBO afsluiten om een geïntegreerd en afgestemd onthaal te realiseren waarin duidelijk wordt bepaald wie op casusniveau, afhankelijk van de problematiek, in welke concrete cliëntsi-tuatie het voortouw neemt. In dat geval dient het CAW daarbij minstens de geoor-merkte middelen in te zetten in de desbe-treffende eerstelijnszone. Een lokaal bestuur kan ook kiezen om de onthaalfunctie volledig zelf te organiseren. Na overleg met het CAW, kan een lokaal bestuur aan de minister van welzijn verzoeken om de onthaalfunctie van het CAW over te nemen. De minister verzoekt in dat geval het CAW het respectievelijke deel van de daarvoor geoormerkte middelen over te maken aan het verzoekende lokaal bestuur. De CAW’s blijven verantwoordelijk voor gespeciali-seerde begeleidingsfuncties. Het lokale beleid van deze actoren wordt objectief gemeten en gemonitord. De lokale besturen kunnen hiermee aan de slag om burgers met een ondersteuningsvraag zo goed en snel mogelijk door te wijzen naar de gepaste ondersteuningsvorm. Ze gaan daarbij uit van het lokaal sociaal beleids-plan van de gemeente en de beleidspriori-teiten binnen de eerstelijnszone, dit wordt ook mogelijk gemaakt via open oproepen. We bekijken de verschillende financierings-stromen in het landschap van het algemeen welzijnswerk en stroomlijnen deze in functie van de regierol van de lokale besturen. De lokale besturen nemen ten volle hun regierol op inzake de vermaatschappelij-king van de zorg. Dit betekent dat ze voluit ondersteuning geven aan de mantelzorgers, vrijwilligerszorg en buurtzorg. We zetten in op onlinehulp en telehulp. Er komt 1 digitaal kader waaronder alle hulplijnen en chatboxen met betrekking tot hulpverlening aan elkaar gekoppeld worden voor maximale doorverwijzing. Zoals reeds bij alle nieuwsberichten rond zelfmoord gebeurt, zullen de media ook bij andere geweldsdelicten steeds verwijzen naar de betrokken hulpverlening (1712, Family Justice Centers, Zorgcentra na Seksueel Geweld, …). We bieden lokale besturen de mogelijkheid om rechtstreeks met deze hulpverlenings-vormen aan de slag te gaan zonder steeds met intermediaire regionale actoren tot werkafspraken en overeenkomsten te moeten komen. We zetten de strijd tegen eenzaamheid als belangrijk punt op de beleidsagenda. We verhogen het bewustzijn rond eenzaamheid in de omgeving en we ontwikkelen en ondersteunen initiatieven om dit aan te pakken. We investeren in zorgzame buurten en ondersteunen lokale besturen hierin, o.a. door het delen van beste praktijken. We zorgen voor voldoende ontmoetings-plaatsen, ook digitale, en zetten in op de buurtgerichte benadering van de zorg. We promoten intergenerationele samenwerking en projecten in zorgsettings. We ondersteunen volop de mantelzorgers. We voeren het Vlaamse mantelzorgplan, dat loopt tot eind 2020, verder uit en evalueren het. Op basis daarvan en van de resultaten van een nieuw onderzoek naar informele zorg in Vlaanderen sturen we het mantelzorgbeleid bij. We stimuleren initia-tieven die mantelzorg verbreden bijvoor-beeld via sociale media. De stem van de patiënt moet centraal staan in een verdere uitrol van de eerstelijns-hervorming. We ondersteunen de patiënten-verenigingen, gebruikersorganisaties en zelfhulpgroepen in Vlaanderen. Voor de patiëntenverenigingen en de zelfhulp-groepen doen we dit via het Vlaams Patiëntenplatform waarvan we de financie-ringsstromen transparant maken om dubbele financiering te vermijden. Voor gebruikers organisaties voorzien we een kader waarbij ook de kleinere spelers aan de bak kunnen komen. Subsidiëring gebeurt op basis van transparante criteria en wordt gekoppeld aan het behalen van doelstel-lingen. We zorgen voor structurele onder-steuning voor opleidingsinitiatieven in het kader van ervaringsdeskundigen zodat zorginstellingen hen kunnen integreren in hun werking. We realiseren één meldpunt waar men terecht kan met alle mogelijke klachten over zorg. Dit meldpunt verzorgt de door-verwijzing van klachten en bemiddelt zelf waar mogelijk tussen de patiënt, de zorg-verlener en de zorginstellingen. 