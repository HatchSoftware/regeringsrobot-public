3.5.2 Sneller investeren mogelijk maken: inspelen op de noden van een gunstig investeringsklimaat Administratieve procedures zorgen te vaak voor grote vertragingen in maatschappelijke relevante projecten en/of zijn een potentiele rem op de creatie van een gunstig investeringsklimaat. Er is nood aan een optimalisering van de bestuurs-rechtspraak van de Raad van State en de Vlaamse Raad voor Vergunningsbetwistingen, zodat investeringsprojecten sneller en gemakkelijker kunnen worden gerealiseerd. Bij complexe maatschappelijke investerings-projecten zetten we, samen me de initiatief-nemers, maximaal in op het creëren van een maatschappelijk draagvlak. We zetten daarom in op het betrekken van de verschil-lende actoren in een zo vroeg mogelijk stadium en op transparante communicatie met de nodige inspraakmogelijkheden gedurende het proces of traject. Wanneer dat niet lukt, blijven we ernaar streven om zo veel mogelijk betwistingen inzake het Vlaams Omgevingsrecht door de Vlaamse bestuursrechtspraak te laten behandelen. We onderzoeken daarom of we de Raad voor Vergunningsbetwistingen ook bevoegd kunnen maken voor de beroepen tegen ruimtelijke uitvoeringsplannen en complexe projecten. Bij complexe maatschappelijke investe-ringsprojecten doen we een beroep op bemiddelaars wanneer nodig. We versterken de beginselen van behoorlijk burgerschap. Zo moeten beroepsmogelijk-heden open staan voor alle burgers en verenigingen, maar mag van die burgers en verenigingen verwacht worden dat zij actief participeren in de loop van het proces en hun opmerkingen, bezwaren en aanbevelingen in een nuttige fase inbrengen. Wanneer die mogelijkheden niet benut worden, onderzoeken we welke gevolgen we hieraan kunnen verbinden. De Raad voor Vergunningsbetwistingen trekt volop de kaart van de geschillenbe-slechting binnen een redelijke termijn, om zo de bestuursrechtspraak af te stemmen op de noden van een gunstig investerings-klimaat. De Raad zal steeds de verschillende belangen in de schaal leggen in haar uitspraken. We onderzoeken hoe we de procedure voor de Raad voor Vergunnings-betwistingen kunnen verbeteren door onder meer de afschaffing van het gewoon kortgeding, de invoering van een relativi-teitseis, de verbetering van de bestuurlijke lus en de erkenning van de vergunning-houder als volledig volwaardige partij in de procedure. We onderzoeken ook hoe we de substitutiebevoegdheid verder kunnen uitbreiden, zonder dat de rechter zich volledig in de plaats kan stellen van het bestuur. We bekijken de vereisten voor een geïntegreerd beroep wanneer er door de adviesverlenende instanties een geïnte-greerd advies is afgeleverd. We onderzoeken hoe we kennelijk en onredelijk misbruik van beroep verder kunnen beteugelen en hoe we de bestuursrechter alle middelen van een beroep kunnen laten beantwoorden. We schrijven in de regelgeving de mogelijk-heid in om bij uitspraken door de Raad van State en de Raad voor Vergunnings-betwistingen over complexe projecten, RUPs, investeringsprojecten, ook voor-waarden te stellen zodat een project door kan gaan met aanvaardbare oplossingen. Zolang de Raad van State bevoegd blijft voor betwistingen inzake complexe projecten, beperken we decretaal de uitspraaktermijnen bij de Raad van State voor complexe projecten tot een jaar (op basis van onze impliciete bevoegdheden). Van zodra de resultaten van de studie “grensoverschrijdende samenwerking bij grensoverschrijdende investeringsprojecten” gekend zijn, werken we aan een eenvormige beroepsprocedure in geval van grensover-schrijdende investeringsprojecten. Vlaanderen kijkt complexloos vooruit 