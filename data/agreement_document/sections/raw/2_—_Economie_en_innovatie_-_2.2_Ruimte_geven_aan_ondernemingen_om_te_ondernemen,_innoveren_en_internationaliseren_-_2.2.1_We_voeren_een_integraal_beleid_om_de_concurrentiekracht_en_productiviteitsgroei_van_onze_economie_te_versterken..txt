2.2.1. We voeren een integraal beleid om de concurrentiekracht en productiviteitsgroei van onze economie te versterken. De concurrentiekracht van kleine en grote bedrijven in alle economische sectoren is een garantie voor de welvaartsontwikkeling in gans Vlaanderen. Onze industrie is de levensader van onze exportgedreven economie. We moeten haar dan ook koesteren, en er strategisch mee omgaan. We voeren daarom een integraal Vlaams 2 De quadruple helix is kennismodel dat verwijst naar een intense samenwerking tussen kennisinstellingen, ondernemingen, de overheid en de burger. 3 Volgende sectoren worden in Vlaanderen officieel als deel van de 'creatieve sector' beschouwd: architectuur, audiovisuele industrie, beeldende kunst, communicatie, pr en reclame, design, erfgoed, gaming, gedrukte en digitale media, mode, muziek, nieuwe media, podiumkunsten. industriebeleid waarmee we onze industrie de beste toekomstkansen geven. We richten een industrieforum op waar de minister-president en de inhoudelijk bevoegde ministers halfjaarlijks het industrieel beleid overleggen met de belang-rijkste industriële sectororganisaties. We ijveren actief voor een sterk Europees beleid dat de internationale concurrentiekracht van onze indus-trie vrijwaart. Bij de omzetting van EU-richtlijnen inzake ondernemen en innoveren kiezen we ook consequent voor de meest ondernemingsvriende-lijke invulling (no gold plating). We werken samen met de industrie aan oplos-singen voor grote maatschappelijke uitdagingen. De klimaatuitdaging zetten we om in een econo-mische opportuniteit. Het genomen engagement met betrekking tot de Moonshot “Vlaanderen CO2-neutraal” wordt gehonoreerd. We realiseren voor dit onderzoeksprogramma een decretaal kader dat rechtszekerheid kan bieden voor de lange termijn. We ondersteunen de uitbouw van CCS-netwerken en CCU-installaties (Carbon Capture & Storage/Usage), en doen hiervoor maxi-maal beroep op Europese middelen. We inves-teren in dit verband ook verder in onderzoek naar duurzame en hernieuwbare energie. We hebben hierbij de ambitie om Europese koploper te worden in onder meer waterstof. We hebben blijvend aandacht voor eenvoudige toegang tot onze dienstverlening, in het bijzonder voor kmo’s, en onderzoeken of en hoe we steunver-lening verder kunnen automatiseren en hierbij de beoordelingsprocessen nog meer op maat van kleine bedrijven kunnen inrichten. We bekijken hoe we kleine bedrijven kunnen stimuleren de eerste stappen te zetten inzake bedrijfsinterne O&O. We blijven investeren in onze Vlaamse creatieve industrie3 als sector met grote en unieke toege-voegde waarde en bekijken hoe we het export-potentieel ervan verder kunnen aanmoedigen. 