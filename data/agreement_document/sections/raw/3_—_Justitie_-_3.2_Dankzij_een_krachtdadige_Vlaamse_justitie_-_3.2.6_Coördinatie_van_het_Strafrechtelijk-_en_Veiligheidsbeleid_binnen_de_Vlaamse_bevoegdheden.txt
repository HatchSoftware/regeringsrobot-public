3.2.6 Coördinatie van het Strafrechtelijk- en Veiligheidsbeleid binnen de Vlaamse bevoegdheden De Vlaamse minister bevoegd voor Justitie en Handhaving neemt deel aan de vergaderingen van het College van Procureurs-Generaal met de deelstaten en coördineert de Vlaamse aanwezigheid in de expertisenetwerken. De Vlaamse minister bevoegd voor Justitie en Handhaving monitort de uitvoering van de richtlijnen ten aanzien van het parket opgenomen in de COL 04/2019 – “gemeen-schap pelijke omzendbrief van de minister van Justitie en het College van procureurs- generaal met deelname van de Vlaams minister- president bevoegd inzake justitie - Straf rechtelijke prioriteiten Vlaanderen”. We dringen bij de federale overheid hiertoe aan op beschikbaar cijfermateriaal. De minister coördineert de Vlaamse bijdrage aan de nieuwe Kadernota Integrale Veiligheid en de (federale actieplannen die hiertoe bijdragen). Hierbij dringt de minister aan op een aantal belangrijke fenomenen en doel groepen, zoals veelplegers, seksueel geweld,.... Bijzondere aandacht wordt besteed aan het Nationaal Actieplan Gender-gerelateerd geweld en aan de uitvoering van de resolutie van het Vlaams Parlement van 4 juli 2018. De minister bevoegd voor Welzijn bouwt een laagdrempelig aanbod uit voor slachtoffers van seksueel geweld. We kiezen voor een integrale aanpak die vertrekt vanuit de noden van het slachtoffer in elke fase. De acties worden nauw afgestemd met de federale inspanningen, opdat ze de veilig-heidsketen mee sluiten. Ook voor daders van seksueel geweld wordt er, samen met de bevoegde vakminister, prioritair in voldoende aanbod voorzien. De Vlaamse minister bevoegd voor Justitie en Handhaving neemt verder het voortouw in de uitbouw van de ketenaanpak intra- familiaal geweld en de ontwikkeling van Family Justice Centers als netwerkorgani-satie. We erkennen hierin uitdrukkelijk de rol die lokale overheden opnemen. 