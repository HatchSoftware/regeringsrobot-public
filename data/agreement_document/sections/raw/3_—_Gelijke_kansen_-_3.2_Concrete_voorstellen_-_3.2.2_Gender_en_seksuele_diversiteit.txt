3.2.2 Gender en seksuele diversiteit We zetten verder in op het ondersteunen van de LGBTQI+-gemeenschap waarbij we zorgen voor een sterke beleidsmatige en financiële verankering binnen het brede welzijnsbeleid. Bij deze doelgroep hebben we bijzondere aandacht voor zelfmoord preventie, bestrijden van eenzaamheid bij oudere personen en de gelijke behandeling in onder andere welzijns-voorzieningen, sportclubs, …. We nemen het voortouw in de strijd tegen gendergerelateerd geweld. Daarbij wordt bijzondere aandacht besteed aan kwets-bare personen en aan het voorkomen van huwelijksdwang, eergerelateerd geweld en vrouwelijke genitale verminking, waarvoor een bevoegdheidsoverschrijdende en transversale aanpak wordt uitgewerkt. Vrouwen en mannen zijn volstrekt gelijk-waardig. We gaan voor radicale kansengelijk-heid voor vrouwen en een kordate bestrijding van seksueel- en partnergeweld. We streven naar evenredige participatie en vertegenwoor-diging in alle maatschappelijke en politieke geledingen. We dragen deze waarden ook via het Vlaams buitenlands beleid internationaal uit: we beklemtonen daarbij in het bijzonder de nood aan onderwijs voor vrouwen, en promoten seksuele en reproductieve rechten met het oog op hun emancipatie. 