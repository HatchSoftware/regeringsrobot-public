1.6 Afval en circulaire economie We streven naar een volledig circulaire economie om zo beter in onze behoeften aan grondstoffen en water te kunnen voorzien en ons welzijn te maxi-maliseren met een kleinere ecologische voetafdruk. Meer dan 60% van onze broeikasgassenuitstoot komt door de ontginning, de productie, het transport en de consumptie van grondstoffen, producten, voedsel en bouwmaterialen en de verwerking van afval dat daaruit ontstaat. Willen we onze broeikasgasemissie duurzaam verminderen, dan moeten we ook oog hebben voor de vermindering van de koolstofvoetafdruk van onze consumptie. Om een correcte inschatting te maken van de ecologische impact is het belangrijk om de volledige levenscyclus van materialen en goederen in ogenschouw te nemen. Circulaire economie biedt bijzondere opportuni-teiten voor onze welvaart en economie indien we het gebruik van primaire grondstoffen en materialen kunnen verminderen en het herge-bruik ervan vergroten zonder in te boeten op ons comfort of onze welvaart. We ondersteunen de ontwikkeling van onderne-mingsmodellen waarbij een dienst in plaats van een product wordt aangeboden en producten worden gedeeld. Producten moeten slimmer worden ontworpen, zodat ze langer meegaan en makkelijker herstelbaar, herbruikbaar en recycleerbaar zijn. We bevorderen herstelling van producten en hergebruik van onderdelen; recyclage vormt de sluitsteen om alle grond-stoffen maximaal te herwinnen. We stimuleren de bouwsector om richting circulaire en modulaire gebouwen te evolueren en werken samen met hen een routeplan uit. We geven zelf het goede voorbeeld en stellen bij openbare aanbestedingen circulaire voorrangs-regels in om de kringloopeconomie maximaal kansen te geven. We versterken de inzet op circulair ontwerp en circulair aankopen binnen instrumenten zoals de aanvaardingsplicht en green deals. We bieden circulaire ondernemers de ruimte om creatieve oplossingen te bedenken en werken drempels weg die circulaire modellen en gebruik van recyclaat nodeloos hinderen. We zijn koploper op het vlak van selectieve inzameling en recyclage van afval: vandaag recycleren we al ongeveer 70%. Tegen 2030 verhogen we dat nog tot 77,5%. Samen met alle actoren versterken we de sorteerboodschappen via diverse communicatiestrategieÃ«n. We streven naar maximale recyclage in Vlaanderen. We zetten ook sterk in op de inzameling van organisch-biologisch afval, dat zo hoogwaardig mogelijk wordt verwerkt; we stimuleren bijko-mend investeringen in de realisatie van voorver-gistingsinstallaties bij GFT-compostering. Een circulaire economie betekent ook dat Vlaanderen zich moet voorbereiden op een gefaseerde afbouw van afvalverbranding. De verbrandingscapaciteit die we in tussentijd in stand houden, moet het hoogst mogelijke energe-tisch rendement en laagst mogelijke uitstoot hebben. We onderzoeken de oprichting van een CO2-backbone, voor de (tijdelijke) opslag, trans-port en gebruik van CO2 ter bevordering van de circulaire koolstofeconomie 