3.2.1.4 Een gepersonaliseerde en resultaatsgerichte aanpak voor elke werkgever We werken een klantvriendelijk, gepersona-liseerd en administratief eenvoudig dienst-verleningsmodel uit voor werkgevers, met behulp van de nieuwste technologische mogelijkheden. Dit dienstverleningsmodel voorziet – naast informatie over de dienst-verlening van VDAB – een overzicht van alle Vlaamse ondersteunende maatregelen inclusief de Bijzondere Tewerkstellingsondersteunende maatre-gelen (BTOM) zoals o.a. de Vlaams onder-steuningspremie (VOP). We zorgen er voor dat ondernemingen volledig en direct geïnformeerd zijn over de verschillende mogelijkheden en kanalen om hun vacatures ingevuld te krijgen met behulp van de VDAB. De communicatie moet helder en transparant zijn. VDAB adviseert bedrijven, zowel grote ondernemingen als kmo’s, bij het compe-tentiegericht uitschrijven en invullen van hun vacatures. Er wordt een sterke wissel-werking behouden met de bedrijven die beroep doen op de VDAB voor het invullen van hun vacatures. We schakelen werkgevers actief in om op een laagdrempelige manier feedback te geven aan sollicitanten en de VDAB, zodat we gericht kunnen werken aan ontbrekende vaardigheden of motivatie in functie van de concrete vacature. De feedback van werkge-vers aan VDAB wordt verwerkt in de verdere begeleiding van zowel werkgever als werk-zoekende. We blijven met de sectoren werk maken van geïntegreerde strategieën voor hun arbeids-marktuitdagingen. We brengen sectorale werkgeversorganisaties rond de tafel om hen aan te zetten onderling oplossingen te zoeken voor wederzijdse overschotten en tekorten aan competenties. We gaan proactief de dialoog aan met sectoren waar vele werknemers voor herori-entatie staan als gevolg van nakende grote disrupties en sturen aan op het inzetten van de betrokken sectorfondsen als loop-baan- en transitiefondsen. Met behulp van competentieprognoses en intersectorconve-nants ondersteunen we deze transities. 