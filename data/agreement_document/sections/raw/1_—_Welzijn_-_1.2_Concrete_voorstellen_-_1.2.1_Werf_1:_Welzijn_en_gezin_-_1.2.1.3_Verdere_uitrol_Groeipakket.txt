1.2.1.3 Verdere uitrol Groeipakket De vorige Vlaamse regering maakte gebruik van de bevoegdheidsoverdracht in 2014 om de gezinsbijslagen grondig te hervormen en te vereenvoudigen. We volgen dit pas hervormde verhaal nauwgezet op en evalueren het nieuwe systeem voor alle ouders en kinderen. Het beheer en bestuur van het Vlaams Uitbetalingsagentschap voor Toelagen in het kader van het Gezinsbeleid (VUTG) maken we verder efficiënter en performanter. De middelen die op termijn vrijkomen door de vereenvoudiging van het systeem en het beheer ervan, investeren we in het Vlaams gezinsbeleid. We zetten verdere stappen in het beperken van de beheerskost. We ontwikkelen een instrument dat toelaat om de ondersteuningsnoden van kinderen te detecteren en te attesteren in de verschillende levensfasen om zo dubbele inschalingen van gelijkaardige ondersteu-ningsnoden te voorkomen. Vandaag zijn er vier private en één publieke uitbetalingsinstelling. We bereiden de evaluatie met het oog op de meest effici-ente evolutie naar één uitbetalingsactor tijdig voor. De Vlaamse regering treedt in overleg met de huidige uitbetalingsactoren en onderzoekt hoe zij in dit proces maxi-male samenwerking tussen de bestaande actoren kan stimuleren. We monitoren de effectiviteit van de auto-matische rechtentoekenning voor het Groeipakket en sturen bij waar nodig. 