{
    "type": "news-item",
    "id": "620D1D01D5F0FAFA87AFB020",
    "attributes": {
        "title": "Wijziging Energiedecreet: maatregelen versnelde energietransitie gebouwen naar meer emissie- en milieuvriendelijke verwarmingstechnieken",
        "alternativeTitle": "Ontwerpdecreet tot wijziging van het Energiedecreet van 8 mei 2009",
        "htmlContent": "Vlaanderen neemt zijn verantwoordelijkheid in de globale strijd tegen klimaatverandering en wil de <strong>energietransitie van de gebouwen naar meer emissie- en milieuvriendelijke verwarmingstechnieken versnellen</strong>.&nbsp;<span>Naar aanleiding van het&nbsp;</span><span>faillissement van de Vlaamse Energieleverancier (VEL)&nbsp;</span><span>wordt nu ook voorzien in een&nbsp;</span><span>j<strong>aarlijkse rapportageverplichting voor de VREG over de financi\u00eble gezondheid van de Vlaamse energiemarkt&nbsp;</strong></span><span><strong>en de actieve leveranciers</strong>.&nbsp;</span>Daarom <strong>wijzigt</strong> de Vlaamse Regering, na advies van de Raad van State,&nbsp;<strong>definitief haar Energiedecreet</strong>. Via de wijziging worden ook de volgende maatregelen voorgesteld: het afschaffen bij nieuwbouw van de beperking van de aansluitingskost voor aardgas tot 250 euro, een verbod op de aanleg van propaan- en butaangasnetten op plaatsen waar er geen aardgasnet mag liggen, vanaf 2023 een verplichte combinatie met een warmtepomp als men bij nieuwbouw een gasketel plaatst, een aardgasaansluitingsverbod voor nieuwbouw vanaf 2026, en een uitbreiding van de mogelijkheid om ook bij residenti\u00eble gebouwen een renovatie op te leggen. Bovendien wordt voorzien in een uitbreiding van de verplichtingen aangaande de energieprestatiecertificaten bij de vestiging van een zakelijk recht. Voorts worden een aantal aanpassingen aangebracht om de versterkte wetgeving voor niet energie-intensieve ondernemingen, en meer bepaald de verplichting tot uitvoeren van een energieaudit, mogelijk te maken; en wordt voorzien in een sanctiemechanisme als die regels niet worden nageleefd. Tot slot worden aan het Energiedecreet een aantal verduidelijkingen aangebracht die er moeten voor zorgen dat gemeentewegen, of die nu formeel deel uitmaken van het openbaar domein of niet, wat de aanleg van leidingen en lijnen betreft steeds onder dezelfde regeling vallen als leidingen en lijnen die zich op of onder het openbaar domein bevinden. Ook wordt een regeling gecodificeerd waaronder het voor de netbeheerder van algemeen nut is om installaties die deel uitmaken van het elektriciteits- of aardgasdistributienet in of op private onroerende goederen te plaatsen. Het ontwerp van wijzigingsdecreet wordt nu ingediend bij het Vlaams Parlement.",
        "position": 11,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "5678ff3c-ef96-4d19-b5a9-b383adcc69aa",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2022-02-18T09:00:00Z",
        "meetingId": "620A6D86D5F0FAFA87AFAE6C",
        "meetingTypePosition": 4,
        "themeId": [
            "758c3c7d-5b60-4eff-9320-2431a3120d19",
            "45cfa0c9-82db-4487-8ad4-ca21fa6655ab"
        ],
        "agendaitemType": "Nota",
        "uuid": "620D1D01D5F0FAFA87AFB020",
        "uri": "http://themis.vlaanderen.be/id/nieuwsbrief-info/620D1D01D5F0FAFA87AFB020"
    }
}