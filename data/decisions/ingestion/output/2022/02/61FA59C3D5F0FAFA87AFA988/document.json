{
    "type": "news-item",
    "id": "61FA59C3D5F0FAFA87AFA988",
    "attributes": {
        "title": "Subsidi\u00ebring Vlaams ge\u00efntegreerd gezinsbeleid in Brussel",
        "alternativeTitle": "Ontwerpbesluit van de Vlaamse Regering over de subsidi\u00ebring van een ge\u00efntegreerd Vlaams gezinsbeleid in het tweetalige gebied Brussel-Hoofdstad",
        "htmlContent": "Na advies van de Raad van State hecht de Vlaamse Regering haar definitieve goedkeuring aan het besluit over de&nbsp;<strong>subsidi\u00ebring van een ge\u00efntegreerd Vlaams gezinsbeleid in het tweetalige gebied Brussel-Hoofdstad</strong>. Het besluit geeft uitvoering aan volgende passage uit het Vlaams regeerakkoord: \u201cWe werken, samen met de Vlaamse Gemeenschapscommissie, een ge\u00efntegreerd Vlaams gezinsbeleid uit in het tweetalige gebied Brussel-Hoofdstad, in aansluiting ook op onderwijs (brede school) en kinderopvang. Een effici\u00ebnte inzet van middelen en een slagvaardige organisatie staan voorop. Het Huis van het Kind krijgt daarbij een belangrijke opdracht.\u201d Het besluit integreert volgende concrete ambities en uitdagingen: de bundeling van krachten op niveau van de regio Brussel, in casu ook de eerstelijnszone Brussel en de regio \u00e9\u00e9n gezin, \u00e9\u00e9n plan Brussel; het verzekeren van de continu\u00efteit en het versterken van de consultatiebureaus; de doorstart van het Huis van het Kind in relatie tot aanbodvormen en projecten; en de gefaseerde verbinding van preventieve gezinsondersteuning via de Huizen van het Kind met andere Nederlandstalige voorzieningen en samenwerkingsverbanden. De nieuwe subsidieregeling is<strong> van toepassing gedurende drie jaar (2023, 2024 en 2025), in afwachting van een inkanteling in toekomstige regelgeving met betrekking tot een ge\u00efntegreerd jeugd- en gezinsbeleid (vanaf 2026)</strong>. ",
        "position": 34,
        "mandateeNames": null,
        "mandateeFirstNames": "Wouter",
        "mandateeFamilyNames": "Beke",
        "mandateeIds": "74cf5db5-8b6c-442e-baf4-97fbc896f986",
        "mandateeTitles": "Vlaams minister van Welzijn, Volksgezondheid, Gezin en Armoedebestrijding",
        "meetingDate": "2022-02-04T09:00:00Z",
        "meetingId": "61F80B44D5F0FAFA87AFA68F",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "61FA59C3D5F0FAFA87AFA988",
        "uri": "http://themis.vlaanderen.be/id/nieuwsbrief-info/61FA59C3D5F0FAFA87AFA988"
    }
}