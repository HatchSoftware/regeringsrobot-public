{
    "type": "news-item",
    "id": "62160BBF6BB7B593CFC17EE3",
    "attributes": {
        "title": "Openbaredienstverplichting elektriciteitsdistributienetbeheerders: wijziging Energiebesluit",
        "alternativeTitle": "Ontwerpbesluit van de Vlaamse Regering tot wijziging van het Energiebesluit van 19 november 2010, wat betreft het invoeren van een openbaredienstverplichting voor de elektriciteitsdistributienetbeheerders",
        "htmlContent": "Na adviezen van de VREG, van de Vlaamse Toezichtcommissie voor de verwerking van persoonsgegevens, en van de Gegevensbeschermingsautoriteit, wijzigt de Vlaamse Regering <strong>opnieuw principieel haar Energiebesluit, over het invoeren van een openbaredienstverplichting voor de elektriciteitsdistributienetbeheerders</strong>. Hiermee wil ze een <strong>flankerend beleid opzetten voor de prosumenten met een digitale meter die hogere distributienettarieven betaald hebben door de voortijdige onderbreking van het principe van de terugdraaiende telle</strong><strong>r </strong>door de extra meteropname op 1 maart 2021, de datum van de inwerkingtreding van het arrest van het Grondwettelijk Hof. Het gaat in eerste instantie om de prosumenten met een digitale meter, die een laatste afrekeningsfactuur kregen in het najaar van 2020. Ze kregen een nieuwe afrekeningsfactuur op 1 maart 2021, voor de wintermaanden, waarin ze vooral elektriciteit van het net afnamen en weinig injecteerden, en betaalden dus veel hogere nettarieven dan diegenen die hun laatste afrekeningsfactuur al in het voorjaar van 2020 hadden gekregen. Dit effect blijft ook plaatsvinden bij prosumenten bij wie pas na 1 maart 2021 een digitale meter werd geplaatst, zolang die tariefmethodologie door de regulator niet in lijn is gebracht met de principes van het Energiedecreet. Die aanpassing komt er op 1 juli 2022. Daarom wordt de premie in tweede instantie doorgetrokken naar netgebruikers bij wie tot en met 30 juni 2022 een digitale meter is geplaatst. Er komt dus een <strong>tegemoetkoming aan die netgebruikers, via een premie in 2022, waarvan de hoogte zal gebaseerd zijn op de datum van de laatste afrekeningsfactuur die de netgebruiker ontving</strong>, en op basis van het aantal kilowatt van de omvormer van zijn installatie. Dit besluit gaat nu voor advies naar de Raad van State.",
        "position": 13,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "5678ff3c-ef96-4d19-b5a9-b383adcc69aa",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2022-02-25T09:00:00Z",
        "meetingId": "6213A9166BB7B593CFC17CAA",
        "meetingTypePosition": 4,
        "themeId": "45cfa0c9-82db-4487-8ad4-ca21fa6655ab",
        "agendaitemType": "Nota",
        "uuid": "62160BBF6BB7B593CFC17EE3",
        "uri": "http://themis.vlaanderen.be/id/nieuwsbrief-info/62160BBF6BB7B593CFC17EE3"
    }
}