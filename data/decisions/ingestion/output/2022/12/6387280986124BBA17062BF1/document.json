{
    "type": "news-item",
    "id": "6387280986124BBA17062BF1",
    "attributes": {
        "title": "Plan Vlaamse Veerkracht: Verbeteren van de Sociale Kaart",
        "alternativeTitle": "Verbeteren van de sociale kaart",
        "htmlContent": "De <strong data-__set-by=\"rdfa-editor\">Vlaamse Sociale Kaart</strong> geeft hulp- en dienstverleners, zorgpersoneel, OCMW-medewerkers of de burger een gestructureerd overzicht van de zorgaanbieders in Vlaanderen en Brussel. Het digitale product is sinds begin 2018 door de Vlaamse overheid overgenomen van de Vlaamse provincies en werd ingebed in het Departement Welzijn, Volksgezondheid en Gezin (WVG). In een eerste fase werd de toepassing volledig vernieuwd. Qua informatie over het zorgaanbod ligt tot nu toe de focus op de identificatiegegevens, contact- en werkingsgegevens van de zorgaanbieders. In een tweede fase is het de bedoeling om de Vlaamse Sociale Kaart <strong data-__set-by=\"rdfa-editor\">verder uit te breiden met relevante overheidsinformatie die voor de burger en hulpverlener een meerwaarde betekent</strong>. Welke overheidsinformatie via de Sociale Kaart ontsloten kan worden, is nog voorwerp van analyse, die zal verlopen in samenspraak met de betrokken entiteiten binnen het Beleidsdomein WVG, maar ook met externe stakeholders en prioritaire partners. Voorbeelden van die extra informatie kunnen zijn: de klachtenprocedure van een zorgaanbieder, een link naar het inspectieverslag van een voorziening, of een aanduiding dat een bepaalde voorziening onder verhoogd toezicht werd geplaatst. De Vlaamse Regering voorziet nu een <strong data-__set-by=\"rdfa-editor\">half miljoen euro</strong> om de Vlaamse Sociale Kaart in die zin uit te breiden. ",
        "position": 4,
        "mandateeNames": null,
        "mandateeFirstNames": "Hilde",
        "mandateeFamilyNames": "Crevits",
        "mandateeIds": "bb2e174a-374e-447d-ad0c-002204b4561f",
        "mandateeTitles": "Vlaams minister van Welzijn, Volksgezondheid en Gezin",
        "meetingDate": "2022-12-02T09:00:00Z",
        "meetingId": "6385B8A686124BBA17062714",
        "meetingTypePosition": 1,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "6387280986124BBA17062BF1",
        "uri": "http://themis.vlaanderen.be/id/nieuwsbrief-info/6387280986124BBA17062BF1"
    }
}