{
    "type": "news-item",
    "id": "6398527CC2B90D4571CF8A0D",
    "attributes": {
        "title": "Kwaliteitsdecreet beleidsdomein Welzijn, Volksgezondheid en Gezin (WVG)",
        "alternativeTitle": "Voorontwerp van decreet over de kwaliteit van zorg in het beleidsdomein Welzijn, Volksgezondheid en Gezin",
        "htmlContent": "Na het advies van de Vlaamse Raad voor Welzijn, Volksgezondheid en Gezin hecht de \u200bVlaamse Regering <strong data-__set-by=\"rdfa-editor\">opnieuw </strong>haar <strong data-__set-by=\"rdfa-editor\">principi\u00eble goedkeuring </strong>aan het <strong data-__set-by=\"rdfa-editor\">voorontwerp van decreet over de kwaliteit van zorg in het beleidsdomein Welzijn, Volksgezondheid en Gezin.</strong> Het decreet cre\u00ebert een kader voor de manier waarop aan kwaliteit van zorg wordt gewerkt in het hele beleidsdomein, waarbij de belangrijkste principes worden vastgelegd, naast de verantwoordelijkheden van voorzieningen en overheid. Een centraal instrument daarbij vormt het belanghebbendenoverleg. In dit overleg geven administratie, voorzieningen, zorggebruikers en andere belanghebbenden vorm aan kwaliteitsindicatoren, kwaliteitsinstrumenten en kwaliteitskaders, voor de door de Vlaamse Regering vastgelegde kwaliteitsthema\u2019s. Op die manier kan flexibel worden ingespeeld op nieuwe evoluties en noden in zorg en welzijn. Er wordt ook een evaluatie voorzien in het Vlaams Parlement. Het decreet plaatst de participatie van de zorggebruiker, het samen formuleren van doelstellingen en de transparantie van de kwaliteit van de zorg en het hele proces daartoe centraal. Over dit voorontwerp van decreet wordt nu het advies ingewonnen van de Raad van State.",
        "position": 20,
        "mandateeNames": null,
        "mandateeFirstNames": "Hilde",
        "mandateeFamilyNames": "Crevits",
        "mandateeIds": "bb2e174a-374e-447d-ad0c-002204b4561f",
        "mandateeTitles": "Vlaams minister van Welzijn, Volksgezondheid en Gezin",
        "meetingDate": "2022-12-16T09:00:00Z",
        "meetingId": "63974DCAC2B90D4571CF81EF",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "6398527CC2B90D4571CF8A0D",
        "uri": "http://themis.vlaanderen.be/id/nieuwsbrief-info/6398527CC2B90D4571CF8A0D"
    }
}