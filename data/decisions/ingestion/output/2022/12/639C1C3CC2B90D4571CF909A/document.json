{
    "type": "news-item",
    "id": "639C1C3CC2B90D4571CF909A",
    "attributes": {
        "title": "Plan Vlaamse Veerkracht: wijziging subsidiebesluit aan de Vlaamse gemeenten voor investeringen in fietsinfrastructuur",
        "alternativeTitle": "Subsidie Kopenhagenplan\nOntwerpbesluit van de Vlaamse Regering tot wijziging van het besluit van Vlaamse Regering van 26 februari 2021 tot toekenning van een projectsubsidie aan de Vlaamse gemeenten voor investeringen in fietsinfrastructuur",
        "htmlContent": "Het relanceplan Vlaamse Veerkracht voorziet bijkomende investeringen voor de komende jaren om het economisch en maatschappelijk weefsel te herstellen. Hierbij wordt gemikt op state-of-the-art infrastructuur voor Vlaanderen, ook voor fietsmobiliteit. De Vlaamse Regering <strong data-__set-by=\"rdfa-editor\">kende daarvoor op 26 februari 2021 al een projectsubsidie toe aan de Vlaamse gemeenten voor investeringen in fietsinfrastructuur, het Kopenhagenplan. </strong>Het biedt een Vlaamse ondersteuning aan lokale investeringsprojecten voor fietsinfrastructuur ten belope van 150 miljoen euro, met een subsidie van \u00e9\u00e9n derde tot maximaal de helft van het aandeel van de lokale besturen in de kostprijs van de investeringsprojecten. 218 lokale besturen en vijf provincies meldden zich aan voor het Kopenhagenplan, en investeerden samen 771,4 miljoen euro, of 321,4 miljoen euro meer dan de 450 miljoen euro die bij de lancering van de oproep werd vooropgesteld. De Vlaamse Regering <strong data-__set-by=\"rdfa-editor\">beslist daarom om het maximale budget van het Kopenhagenplan te verhogen naar 157,2 miljoen euro, </strong>wat toelaat om een maximale subsidie vast te leggen van<strong data-__set-by=\"rdfa-editor\"> 44,7 miljoen euro voor de provincies en 112,5 miljoen euro voor de lokale besturen</strong>. Zo kan dit enorme engagement van de lokale besturen in grotere mate gehonoreerd worden. Ze beslist daarvoor tot <strong data-__set-by=\"rdfa-editor\">herverdeling van enkele onderbenutte kredieten van het relanceplan Vlaamse Veerkracht, om het vastgelegde krediet van het Kopenhagenplan te verhogen. </strong>",
        "position": 3,
        "mandateeNames": null,
        "mandateeFirstNames": [
            "Lydia",
            "Bart"
        ],
        "mandateeFamilyNames": [
            "Peeters",
            "Somers"
        ],
        "mandateeIds": [
            "758e0782-fa7e-4740-a5fa-032e4c0d04ca",
            "38e5e0e9-52c7-4f7d-b92b-16eee0edd193"
        ],
        "mandateeTitles": [
            "Vlaams minister van Mobiliteit en Openbare Werken",
            "Vlaams minister van Binnenlands Bestuur, Bestuurszaken, Inburgering en Gelijke Kansen"
        ],
        "meetingDate": "2022-12-16T09:00:00Z",
        "meetingId": "63982EDFC2B90D4571CF843A",
        "meetingTypePosition": 1,
        "themeId": [
            "0cc58cdc-dcf4-4d6c-bc9e-27ea721baf25",
            "17ddaff0-b2e3-4f02-9157-76a1cf593a5b"
        ],
        "agendaitemType": "Nota",
        "uuid": "639C1C3CC2B90D4571CF909A",
        "uri": "http://themis.vlaanderen.be/id/nieuwsbrief-info/639C1C3CC2B90D4571CF909A"
    }
}