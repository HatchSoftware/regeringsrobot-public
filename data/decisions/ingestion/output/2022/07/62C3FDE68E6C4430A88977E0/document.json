{
    "type": "news-item",
    "id": "62C3FDE68E6C4430A88977E0",
    "attributes": {
        "title": "Voorontwerp decreet Interactief afstandsonderwijs secundair onderwijs",
        "alternativeTitle": "Voorontwerp van decreet over het interactieve afstandsonderwijs in het secundair onderwijs",
        "htmlContent": "Door de coronacrisis zijn secundaire scholen tijdens de schooljaren 2019-2020 en 2020-2021 noodgedwongen overgeschakeld op afstandsonderwijs. Hoewel er een consensus bestaat dat contactonderwijs de kern vormt van het Vlaamse onderwijs, hebben scholen gemerkt dat een hybride vorm van onderwijs, waarbij lessen op school  en  online  leeractiviteiten  elkaar  afwisselen, een meerwaarde kan vormen voor het leerproces. De Vlaamse Regering&nbsp;<strong data-__set-by=\"rdfa-editor\">hecht&nbsp;</strong>daarom&nbsp;<strong data-__set-by=\"rdfa-editor\">haar principi\u00eble goedkeuring aan het voorontwerp van decreet over het interactief afstandsonderwijs in het secundair onderwijs</strong>. Het decreet regelt de minimale bepalingen voor de organisatie van het interactief afstandsonderwijs in het gewoon en buitengewoon secundair onderwijs. Het decretale kader laat ruimte aan school- en centrumbesturen om het interactief afstandsonderwijs vorm te geven op maat van hun pedagogisch-didactische visie en rekening houdend met de context van de school of het centrum. Over dit voorontwerp van decreet wordt het advies ingewonnen van de VLOR. Het wordt ook voor onderhandelingen voorgelegd aan de sociale partners. De Vlaamse minister, bevoegd voor onderwijs, zal onder voorbehoud van definitieve goedkeuring communiceren over de inhoud van het decreet met de scholen. Het voorgestelde  regelgevende kader zal reeds in werking treden vanaf 1 september 2022, om scholen zo voldoende garanties op een sluitend juridische kader te bieden.",
        "position": 30,
        "mandateeNames": null,
        "mandateeFirstNames": "Ben",
        "mandateeFamilyNames": "Weyts",
        "mandateeIds": "d283fd40-f781-4300-a913-60658e2aec85",
        "mandateeTitles": "Vlaams minister van Onderwijs, Sport, Dierenwelzijn en Vlaamse Rand",
        "meetingDate": "2022-07-08T08:00:00Z",
        "meetingId": "62C2FE0A8E6C4430A88972D2",
        "meetingTypePosition": 4,
        "themeId": "ee9bda4a-f54a-41d5-be2f-9d45781623be",
        "agendaitemType": "Nota",
        "uuid": "62C3FDE68E6C4430A88977E0",
        "uri": "http://themis.vlaanderen.be/id/nieuwsbrief-info/62C3FDE68E6C4430A88977E0"
    }
}