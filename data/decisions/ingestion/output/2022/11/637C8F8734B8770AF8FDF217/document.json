{
    "type": "news-item",
    "id": "637C8F8734B8770AF8FDF217",
    "attributes": {
        "title": "Wonen in eigen streek: voorontwerp van decreet",
        "alternativeTitle": "Voorontwerp van decreet over wonen in eigen streek",
        "htmlContent": "De afgelopen decennia werd het voor vele jonge mensen of minder kapitaalkrachtige mensen steeds moeilijker om een eigen woning te kopen in de gemeente of de streek waar ze opgegroeid zijn. Zij moeten dan noodgedwongen uitwijken naar gemeenten waar ze geen of nauwelijks een band mee hebben, professioneel noch familiaal. Dat heeft gevolgen voor de mensen die hun vertrouwde streek moeten verlaten, maar ook voor de gemeenten die sociaal ontwricht kunnen worden door de te grote uitstroom van mensen met wortels in de gemeente en de grote instroom van mensen die veel minder een band hebben met de lokale gemeenschap. <strong data-__set-by=\"rdfa-editor\">Op 7 november 2013 vernietigde het Grondwettelijk Hof de regeling 'Wonen in eigen streek' uit het decreet met het grond- en pandenbeleid</strong>, omdat de regeling in strijd was met het vrij verkeer van personen binnen de EU. 'Wonen in eigen streek' had als <strong data-__set-by=\"rdfa-editor\">doel om betaalbaar wonen in de eigen regio mogelijk te maken, en de sociale verdringing tegen te gaan</strong>. De Vlaamse Regering <strong data-__set-by=\"rdfa-editor\">keurt nu principieel het voorontwerp van decreet over Wonen in Eigen Streek (WIES) goed. </strong>De <strong data-__set-by=\"rdfa-editor\">nieuwe regeling</strong> wil een antwoord bieden op de woonbehoeften van de minder kapitaalkrachtige plaatselijke bevolking, met inachtneming van de arresten van het Grondwettelijk Hof en het Europees Hof van Justitie. Zo kiezen gemeenten er nu zelf voor om in te stappen in het nieuwe systeem; doet de gemeente een verplichte financi\u00eble tussenkomst in de waarde van de grondaandelen of verwerft de grond zelf; wordt die tussenkomst gewaarborgd in alle gevallen van overdracht van eigendom; en heeft de koper gedurende 20 jaar een bewoningsverplichting. Over dit voorontwerp van decreet wordt het advies ingewonnen van de Vlaamse Toezichtcommissie voor de verwerking van persoonsgegevens (VTC) en daarna van de Raad van State.",
        "position": 28,
        "mandateeNames": null,
        "mandateeFirstNames": [
            "Ben",
            "Matthias"
        ],
        "mandateeFamilyNames": [
            "Weyts",
            "Diependaele"
        ],
        "mandateeIds": [
            "6ace9621-2236-4023-b77d-f4cb8dec1565",
            "d283fd40-f781-4300-a913-60658e2aec85"
        ],
        "mandateeTitles": [
            "Vlaams minister van Financi\u00ebn en Begroting, Wonen en Onroerend Erfgoed",
            "Vlaams minister van Onderwijs, Sport, Dierenwelzijn en Vlaamse Rand"
        ],
        "meetingDate": "2022-11-25T11:00:00Z",
        "meetingId": "637B67FA34B8770AF8FDEE67",
        "meetingTypePosition": 4,
        "themeId": [
            "6b4bf676-b4ef-474e-b650-1115ebd23376",
            "fa4e010f-84e9-4d65-9675-1604ad41de56"
        ],
        "agendaitemType": "Nota",
        "uuid": "637C8F8734B8770AF8FDF217",
        "uri": "http://themis.vlaanderen.be/id/nieuwsbrief-info/637C8F8734B8770AF8FDF217"
    }
}