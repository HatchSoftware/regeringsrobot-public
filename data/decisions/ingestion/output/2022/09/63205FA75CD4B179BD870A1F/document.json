{
    "type": "news-item",
    "id": "63205FA75CD4B179BD870A1F",
    "attributes": {
        "title": "Wijziging Energiedecreet: stelsel groenestroomcertificaten",
        "alternativeTitle": "Voorontwerp van decreet tot wijziging van het Energiedecreet van 8 mei 2009, wat betreft het stelsel van de groenestroomcertificaten",
        "htmlContent": "Na advies van de SERV en van de Minaraad&nbsp;<strong data-__set-by=\"rdfa-editor\">wijzigt&nbsp;</strong>de Vlaamse Regering&nbsp;<strong data-__set-by=\"rdfa-editor\">opnieuw principieel het Energiedecreet van 8 mei 2009, meer bepaald het stelsel van de groenestroomcertificaten</strong>. Doel van de wijziging is het&nbsp;<strong data-__set-by=\"rdfa-editor\">stelsel van de groenestroomcertificaten ter bevordering van de opwekking van elektriciteit uit hernieuwbare energiebronnen in overeenstemming te brengen met de Europese regels voor staatssteun</strong>, in het bijzonder de nieuwe Richtsnoeren staatssteun voor klimaat, milieubescherming en energie 2022. De bijsturing is nodig omdat een analyse van de bestaande steunregeling aantoonde dat deze aanleiding kan geven tot&nbsp;<strong data-__set-by=\"rdfa-editor\">ongeoorloofde overcompensatie</strong>. Dat is zo&nbsp;<strong data-__set-by=\"rdfa-editor\">voor installaties voor zonne-energie met startdatum voor 1 januari 2013, die aanspraak kunnen maken op \u00e9\u00e9n groenestroomcertificaat per 1000 kWh opgewekte elektriciteit, met een steun per certificaat die kan oplopen tot 450 euro.</strong>&nbsp;Het voorontwerp van wijzigingsdecreet voorziet daarom dat de&nbsp;<strong data-__set-by=\"rdfa-editor\">reguliere steunperiode&nbsp;</strong>voor deze installaties, die momenteel 20 jaar is,&nbsp;<strong data-__set-by=\"rdfa-editor\">op 31 december 2023</strong>&nbsp;wordt&nbsp;<strong data-__set-by=\"rdfa-editor\">stopgezet</strong>. De exploitant kan wel een verlenging van de steun aanvragen indien dit noodzakelijk zou zijn om de rendabiliteit van zijn installatie te verzekeren. Over dit voorontwerp van wijzigingsdecreet wordt het advies ingewonnen van de Raad van State. ",
        "position": 12,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "aa642a1e-7cc4-44da-9a6b-bce625761c5f",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2022-09-16T08:00:00Z",
        "meetingId": "631F2BB15CD4B179BD87081A",
        "meetingTypePosition": 4,
        "themeId": "45cfa0c9-82db-4487-8ad4-ca21fa6655ab",
        "agendaitemType": "Nota",
        "uuid": "63205FA75CD4B179BD870A1F",
        "uri": "http://themis.vlaanderen.be/id/nieuwsbrief-info/63205FA75CD4B179BD870A1F"
    }
}