{
    "type": "news-item",
    "id": "60B9D60D364ED90008000069",
    "attributes": {
        "title": "Stopzetting complex project \u2018Op de Berg\u2019 en doorstart ge\u00efntegreerd planproces GRUP \u2018Hoge Kempen\u2019",
        "alternativeTitle": null,
        "htmlContent": "Op 14 oktober 2016 besliste de Vlaamse Regering het&nbsp;<strong>complex project \u2018Op de Berg\u2019&nbsp;</strong>op te starten&nbsp;om het wettelijk, financieel en procedureel kader te ontwikkelen dat de <strong>uitdoving&nbsp;van&nbsp;het gelijknamige&nbsp;industriegebied</strong>&nbsp;vooropstelt en de <strong>omvorming tot natuur</strong> mogelijk maakt.&nbsp;Tijdens&nbsp;de raadpleging over de alternatievenonderzoeksnota&nbsp;werd in adviezen en reacties gesteld dat de voorgestelde alternatieven te eenzijdig&nbsp;focusten op \u00e9\u00e9n mogelijke financieringsvorm&nbsp;door ontginning. Na onderzoek bleek dat de&nbsp;potenti\u00eble inkomsten bij de&nbsp;verschillende andere&nbsp;alternatieven geenszins kostendekkend zijn.&nbsp;De Vlaamse Regering&nbsp;bevestigt daarom&nbsp;het uitdoofscenario voor&nbsp;het&nbsp;bedrijventerrein Op de Berg. Ze zal dit gebied na uitdoving&nbsp;maximaal inzetten&nbsp;voor de realisatie van de beleidsdoelstelling voor meer bos in Vlaanderen&nbsp;en een versterking van het nationaal park Hoge Kempen. In dit kader kan de <strong>procedure van het complex project&nbsp;worden stopgezet</strong>. Om de herbestemming van industriegebied naar natuurgebied door te voeren&nbsp;en in tussentijd te garanderen&nbsp;dat er zich geen nieuwe bedrijven vestigen of bestaande bedrijven verder uitbreiden, is de opmaak van een gewestelijk ruimtelijk uitvoeringsplan (GRUP) vereist.&nbsp;Gelet op de sterk gewijzigde planologische context, de wijzigingen in de bestaande toestand en de duidelijke ambitie en plandoelstelling om het gebied Op de Berg te herbestemmen naar bos-&nbsp;of natuurgebied wordt geopteerd voor de <strong>doorstart van een ge\u00efntegreerd planproces om de enclaves in het nationaal Park Hoge Kempen uit te laten doven</strong>. De doorstart houdt in dat maximaal gebruik wordt gemaakt van de inhoudelijke elementen die in het voorgaande planproces zijn bijeengebracht. Naast het gebied Op de Berg kunnen ook andere enclaves uit het initi\u00eble planvoorstel worden opgenomen. Tegelijk wordt onderzocht in hoeverre achterhaalde bestemmingen en ontginningsgebieden waar de nabestemming natuur al is gerealiseerd, kunnen meegenomen worden in het nieuwe planproces.&nbsp;In functie van de herbestemming naar natuur-of bosgebied zullen de terreinen en gebouwen gefaseerd verworven worden door het Agentschap Natuur en Bos.&nbsp;Het Agentschap Innoveren &amp; Ondernemen zal, in samenwerking met de provincie en POM Limburg, bedrijven actief begeleiden in hun zoektocht naar een nieuw bedrijventerrein.&nbsp;De&nbsp;Vlaamse Belastingdienst,&nbsp;afdeling Vastgoedtransacties, staat in voor de schatting en onderhandeling&nbsp;in functie van de verwerving&nbsp;van de gronden en terreinen op het bedrijventerrein Op de Berg.",
        "position": 16,
        "mandateeNames": null,
        "mandateeFirstNames": [
            "Hilde",
            "Zuhal",
            "Matthias"
        ],
        "mandateeFamilyNames": [
            "Crevits",
            "Demir",
            "Diependaele"
        ],
        "mandateeIds": [
            "dc380cfb-3987-42bb-afc6-8e079e64ff63",
            "dc66d32b-be05-43b8-ac18-0d91fdf8c6ec",
            "5678ff3c-ef96-4d19-b5a9-b383adcc69aa"
        ],
        "mandateeTitles": [
            "Vlaams minister van Financi\u00ebn en Begroting, Wonen en Onroerend Erfgoed",
            "Vlaams minister van Economie, Innovatie, Werk, Sociale economie en Landbouw",
            "Vlaams minister van Justitie en Handhaving, Omgeving, Energie en Toerisme"
        ],
        "meetingDate": "2021-06-04T08:00:00Z",
        "meetingId": "60B528F4364ED9000800036B",
        "meetingTypePosition": 4,
        "themeId": [
            "faf802ff-bca7-4419-acc0-d84937e5bcd4",
            "6053f77e-09d3-4d08-8b1e-1fc5f34f3667",
            "91b7d388-3260-4444-90ca-9b08f612dfe4"
        ],
        "agendaitemType": "Nota",
        "uuid": "60B9D60D364ED90008000069",
        "uri": "http://themis.vlaanderen.be/id/nieuwsbrief-info/60B9D60D364ED90008000069"
    }
}