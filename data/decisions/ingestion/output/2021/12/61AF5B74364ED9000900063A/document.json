{
    "type": "news-item",
    "id": "61AF5B74364ED9000900063A",
    "attributes": {
        "title": "Wijziging Energiedecreet: maatregelen versnelde energietransitie gebouwen naar meer emissie- en milieuvriendelijke verwarmingstechnieken",
        "alternativeTitle": "Voorontwerp van decreet tot wijziging van het Energiedecreet van 8 mei 2009",
        "htmlContent": "Vlaanderen neemt zijn verantwoordelijkheid in de globale strijd tegen klimaatverandering en wil&nbsp;de <strong>energietransitie van de gebouwen naar meer emissie-&nbsp;en milieuvriendelijke verwarmingstechnieken versnellen</strong>. Daarom <strong>wijzigt</strong> de Vlaamse Regering <strong>principieel haar Energiedecreet</strong>. Via de wijziging worden de volgende maatregelen voorgesteld: het afschaffen bij nieuwbouw van de beperking van de aansluitingskost voor aardgas tot 250 euro, een verbod op de aanleg van propaan-&nbsp;en butaangasnetten op plaatsen waar er geen aardgasnet mag liggen, vanaf 2023 een verplichte combinatie met een warmtepomp als men bij nieuwbouw een gasketel plaatst,&nbsp;een aardgasaansluitingsverbod voor nieuwbouw vanaf 2026,&nbsp;en een uitbreiding van de mogelijkheid om ook bij residenti\u00eble gebouwen een renovatie op te leggen. Bovendien&nbsp;wordt voorzien in een uitbreiding van de verplichtingen aangaande de energieprestatiecertificaten bij de vestiging van een zakelijk recht.&nbsp;Voorts worden een aantal aanpassingen aangebracht om de versterkte wetgeving voor niet energie-intensieve ondernemingen, en meer bepaald de verplichting tot uitvoeren van een energieaudit, mogelijk te maken;&nbsp;en wordt voorzien in een sanctiemechanisme als die regels niet worden nageleefd.&nbsp;Tot slot worden aan het Energiedecreet een aantal verduidelijkingen aangebracht die er moeten voor zorgen dat gemeentewegen, of die nu formeel deel uitmaken van het openbaar domein of niet, wat de aanleg van leidingen en lijnen betreft steeds onder dezelfde regeling vallen&nbsp;als leidingen en lijnen die zich op of onder het openbaar domein bevinden. Ook wordt een regeling gecodificeerd waaronder het voor de netbeheerder van algemeen nut is om installaties die deel uitmaken van het elektriciteits-&nbsp;of aardgasdistributienet in of op private onroerende goederen te plaatsen. Over dit voorontwerp van wijzigingsdecreet wordt het advies ingewonnen van de&nbsp;Raad van State.",
        "position": 43,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "5678ff3c-ef96-4d19-b5a9-b383adcc69aa",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2021-12-10T09:00:00Z",
        "meetingId": "61AE2A82364ED9000900011A",
        "meetingTypePosition": 4,
        "themeId": [
            "758c3c7d-5b60-4eff-9320-2431a3120d19",
            "45cfa0c9-82db-4487-8ad4-ca21fa6655ab"
        ],
        "agendaitemType": "Nota",
        "uuid": "61AF5B74364ED9000900063A",
        "uri": "http://themis.vlaanderen.be/id/nieuwsbrief-info/61AF5B74364ED9000900063A"
    }
}