{
    "type": "news-item",
    "id": "607FEA9E364ED900080004E1",
    "attributes": {
        "title": "Minderhedenforum vzw: tijdelijke projectsubsidie 2021",
        "alternativeTitle": "Ontwerpbesluit van de Vlaamse Regering tot toekenning van een projectsubsidie aan het Minderhedenforum vzw voor de periode 1 januari 2021 tot en met 31 december 2021",
        "htmlContent": "Op basis van het <strong>decreet over het Vlaamse Integratiebeleid</strong> werd het Minderhedenforum vzw tot eind 2020 erkend als <strong>participatieorganisatie</strong>&nbsp;die expertise bundelt rond&nbsp;inclusie van mensen met een buitenlandse herkomst, en in die hoedanigheid de overheid, bedrijven en het middenveld&nbsp;adviseert.&nbsp;Op 20 juli 2020 werd&nbsp;een <strong>oproep</strong> gelanceerd voor het indienen van erkenningsaanvragen voor de participatieorganisatie.&nbsp;Tegen de uiterlijke indieningsdatum van 30 september 2020 werden drie aanvragen ingediend, nl. door Minderhedenforum vzw, JOIN.Vlaanderen vzw en ACLI vzw.&nbsp;JOIN.Vlaanderen vzw werd op 9 november 2020 geselecteerd als kandidaat-participatieorganisatie. Het Minderhedenforum heeft tegen deze beslissing&nbsp;een schorsingsberoep ingediend bij de Raad van State. De Raad van State beval op 25 november 2020 de schorsing van&nbsp;de tenuitvoerlegging van de beslissingen tot selectie van JOIN.Vlaanderen en niet-selectie van het Minderhedenforum. Op 6 januari 2021 hebben de drie organisaties hun aanvraag ingetrokken. <strong>Door de intrekking van de erkenningsaanvragen van de drie organisaties kon er dan ook geen kandidaat-participatieorganisatie geselecteerd worden</strong>. Om de uitvoering van de opdrachten van een participatieorganisatie in 2021 toch&nbsp;te garanderen, wordt aan het <strong>Minderhedenforum vzw</strong> een <strong>subsidie van 714.000 euro toegekend voor de periode 1 januari 2021 tot en met 31 december 2021</strong>.&nbsp;De facultatieve subsidie wordt toegekend in afwachting van de erkenning van een nieuwe participatieorganisatie. Bij erkenning van een nieuwe participatieorganisatie&nbsp;voor 1 januari 2022 wordt deze subsidie aan het Minderhedenforum vzw stopgezet. Ondertussen wordt de erkenningsprocedure wel opnieuw heropend.",
        "position": 20,
        "mandateeNames": null,
        "mandateeFirstNames": "Bart",
        "mandateeFamilyNames": "Somers",
        "mandateeIds": "5fed907ee6670526694a0710",
        "mandateeTitles": "Vlaams minister van Binnenlands Bestuur, Bestuurszaken, Inburgering en Gelijke Kansen",
        "meetingDate": "2021-04-23T08:00:00Z",
        "meetingId": "607DA772364ED90008000001",
        "meetingTypePosition": 4,
        "themeId": [
            "4dfb835d-ded2-4298-85bb-ff41f3563193",
            "34394a01-5c8c-44c9-aade-59087026f266"
        ],
        "agendaitemType": "Nota",
        "uuid": "607FEA9E364ED900080004E1",
        "uri": "http://themis.vlaanderen.be/id/nieuwsbrief-info/607FEA9E364ED900080004E1"
    }
}