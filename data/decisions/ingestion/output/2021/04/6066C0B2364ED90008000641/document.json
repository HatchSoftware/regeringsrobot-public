{
    "type": "news-item",
    "id": "6066C0B2364ED90008000641",
    "attributes": {
        "title": "Decumul zorgtoeslag en inkomensvervangende tegemoetkoming (IVT)/integratietegemoetkoming (IT)",
        "alternativeTitle": "Voorontwerp van besluit van de Vlaamse Regering tot wijziging van artikel 14 van het besluit van de Vlaamse Regering van 5 oktober 2018 tot vaststelling van de diverse hoedanigheden van het rechtgevend kind en betreffende de vrijstellingen van de toekenningsvoorwaarden voor de gezinsbijslagen, de startbedragen geboorte en adoptie en de universele participatietoeslagen, artikel 237 en 238 van het besluit van de Vlaamse Regering van 30 november 2018 houdende de uitvoering van het decreet van 18 mei 2018 houdende de Vlaamse sociale bescherming en artikel 8 van het besluit van de Vlaamse Regering van 7 december 2018 betreffende de nadere regels voor het verkrijgen van een zorgtoeslag",
        "htmlContent": "<strong data-editor-position-level=\"0\">Door de leeftijdsverlaging&nbsp;</strong><strong><span>inkomensvervangende tegemoetkoming (IVT)/integratietegemoetkoming (IT)</span></strong><strong>&nbsp;van 21 naar 18 jaar, is er een cumul mogelijk tussen de zorgtoeslag en IVT/IT</strong>. De Vlaamse Regering keurt daarom principieel een <strong>wijzigingsbesluit </strong>goed&nbsp;<strong>dat&nbsp;ervoor zorgt&nbsp;dat de zorgtoeslag voor jongeren met een specifieke ondersteuningsbehoefte&nbsp;wel nog steeds kan toegekend worden tot de leeftijd van 21 jaar, maar wel&nbsp;een cumulverbod bevat&nbsp;met IVT/IT</strong>. Concreet zullen jongeren die IVT en/of IT ontvangen geen zorgtoeslag meer&nbsp;ontvangen. Deze bepaling wordt&nbsp;retroactief ingevoerd vanaf 1 augustus 2020, afgestemd op de inwerkingtreding van de wet met betrekking tot&nbsp;leeftijdsverlaging IVT/IT.&nbsp;Het&nbsp;recht op zorgtoeslag&nbsp;blijft op zich wel bestaan, en bijgevolg worden&nbsp;ook de afgeleide rechten verder gegarandeerd. Dit betekent ook dat deze jongeren&nbsp;ook recht blijven houden op&nbsp;gezinsbijslagen tot en met&nbsp;de maand waarin ze 21 jaar worden als ze een specifieke ondersteuningsbehoefte hebben, zoals ook nu&nbsp;voorzien is in het Groeipakketdecreet.&nbsp;Door de leeftijdsverlaging IVT/IT van 21 naar 18 jaar, is er eveneens een cumul mogelijk tussen&nbsp;het&nbsp;basisondersteuningsbudget (BOB) en IVT/IT voor deze nieuwe groep jongvolwassenen. Ditzelfde besluit schrijft dan ook <strong>ook&nbsp;een cumulverbod in tussen IVT/IT en het basisondersteuningsbudget voor jongeren van 18 tot 21 jaar</strong>. Concreet zullen jongeren die IVT en/of IT ontvangen geen basisondersteuningsbudget meer uitbetaald krijgen tot aan de&nbsp;leeftijd van 21 jaar. En ook deze bepaling wordt&nbsp;retroactief ingevoerd vanaf 1 augustus 2020. Over dit wijzigingsbesluit wordt het advies ingewonnen van de Raad van State.",
        "position": 35,
        "mandateeNames": null,
        "mandateeFirstNames": "Wouter",
        "mandateeFamilyNames": "Beke",
        "mandateeIds": "5fed907ee6670526694a0719",
        "mandateeTitles": "Vlaams minister van Welzijn, Volksgezondheid, Gezin en Armoedebestrijding",
        "meetingDate": "2021-04-02T08:00:00Z",
        "meetingId": "60621A12364ED9000800000A",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "6066C0B2364ED90008000641",
        "uri": "http://themis.vlaanderen.be/id/resource/5d8bb510-4924-11ec-94bb-99a9d1e168fe"
    }
}