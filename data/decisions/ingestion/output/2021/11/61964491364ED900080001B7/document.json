{
    "type": "news-item",
    "id": "61964491364ED900080001B7",
    "attributes": {
        "title": "Wijzigingsdecreet jeugddelinquentierecht: Langdurige gesloten begeleiding",
        "alternativeTitle": "Bekrachtiging en afkondiging van het decreet tot wijziging van artikel 37 van het decreet van 15 februari 2019 betreffende het jeugd-\ndelinquentierecht, wat betreft de langdurige gesloten begeleiding, aangenomen door het Vlaams Parlement op 17 november 2021",
        "htmlContent": "Het <strong>Grondwettelijk Hof</strong> heeft op 11 februari 2021 een <strong>arrest</strong> uitgesproken <strong>naar aanleiding van&nbsp;het beroep tot gedeeltelijke vernietiging van het Vlaamse decreet&nbsp;over&nbsp;het jeugddelinquentierecht</strong>.&nbsp;De verzoekende partijen wierpen op dat (grondwets)bepalingen geschonden zijn die onder meer betrekking hebben op de rechten van verdediging, het vermoeden van onschuld en het zwijgrecht, het belang van de minderjarige, het gelijkheids-&nbsp;en non-discriminatiebeginsel, de toegang tot de rechter, het recht op een onpartijdige rechter en het legaliteitsbeginsel in strafzaken.&nbsp;Het Hof oordeelde vooreerst dat de verzoekers van minstens twaalf jaar bekwaam zijn om in rechte op te treden, nu zij beschikken over het vereiste onderscheidingsvermogen. Het Hof wijst er ook op dat het jeugddelinquentiedecreet rechtstreeks betrekking heeft op hen en hen erkent als zelfstandige procespartijen. Daarnaast vernietigde het Hof twee bepalingen. In dit kader beslist<strong> de Vlaamse Regering nu tot bekrachtiging en afkondiging van het&nbsp;decreet dat&nbsp;het jeugddelinquentierecht&nbsp;wijzigt</strong>. De aanpassing betreft&nbsp;de <strong>voorwaarden voor een langdurige gesloten begeleiding voor minderjarigen jonger dan zestien jaar</strong>.&nbsp;De decreetgever maakt de keuze om ook voor de minderjarigen onder de zestien jaar specifiek in te zetten op welbepaalde categorie\u00ebn van ernstige maatschappijverstorende misdrijven&nbsp;met een strafmaat van 10 jaar opsluiting of meer,&nbsp;met name oorlogs-&nbsp;en terroristische misdrijven en&nbsp;levensdelicten&nbsp;(inclusief roofmoord). Gelet op de ernstige, levenslange&nbsp;impact&nbsp;op het slachtoffer&nbsp;en&nbsp;de sterke maatschappelijke impact, maakt de decreetgever uitdrukkelijk de keuze om alle&nbsp;vormen&nbsp;van&nbsp;verkrachting mee te nemen.&nbsp;Dit wijzigingsdecreet werd op 17 november 2021 aangenomen door het Vlaams Parlement.",
        "position": 31,
        "mandateeNames": null,
        "mandateeFirstNames": null,
        "mandateeFamilyNames": null,
        "mandateeIds": null,
        "mandateeTitles": null,
        "meetingDate": "2021-11-19T09:00:00Z",
        "meetingId": "619229AC364ED90008000C94",
        "meetingTypePosition": 4,
        "themeId": [
            "2ef1a01c-861b-449a-9c7b-e0efd324a7d2",
            "4a0bb077-a416-4e4d-96ce-b2e89cec0a47",
            "34654906-74bd-4a69-9f93-0971f263cca3"
        ],
        "agendaitemType": "Nota",
        "uuid": "61964491364ED900080001B7",
        "uri": "http://themis.vlaanderen.be/id/nieuwsbrief-info/61964491364ED900080001B7"
    }
}