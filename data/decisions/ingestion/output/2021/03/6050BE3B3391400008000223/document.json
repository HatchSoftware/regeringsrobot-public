{
    "type": "news-item",
    "id": "6050BE3B3391400008000223",
    "attributes": {
        "title": "Wijzigingsdecreet jeugddelinquentierecht: Langdurige gesloten begeleiding",
        "alternativeTitle": "Voorontwerp van decreet tot wijziging van artikel 37 van het decreet van 15 februari 2019 betreffende het jeugddelinquentierecht, wat betreft de langdurige gesloten begeleiding",
        "htmlContent": "Het <strong>Grondwettelijk Hof</strong> heeft op 11 februari 2021 een <strong>arrest</strong> uitgesproken <strong>naar aanleiding van&nbsp;het beroep tot gedeeltelijke vernietiging van het Vlaamse decreet&nbsp;over&nbsp;het jeugddelinquentierecht</strong>.&nbsp;De verzoekende partijen wierpen op dat (grondwets)bepalingen geschonden zijn die onder meer betrekking hebben op de rechten van verdediging, het vermoeden van onschuld en het zwijgrecht, het belang van de minderjarige, het gelijkheids-&nbsp;en non-discriminatiebeginsel, de toegang tot de rechter, het recht op een onpartijdige rechter en het legaliteitsbeginsel in strafzaken.&nbsp;Het Hof oordeelde vooreerst dat de verzoekers van minstens twaalf jaar bekwaam zijn om in rechte op te treden, nu zij beschikken over het vereiste onderscheidingsvermogen. Het Hof wijst er ook op dat het jeugddelinquentiedecreet rechtstreeks betrekking heeft op hen en hen erkent als zelfstandige procespartijen. Daarnaast vernietigde het Hof twee bepalingen. Om tegemoet te komen aan de bepalingen van het arrest van het Grondwettelijk Hof <strong>wijzigt de Vlaamse Regering nu principieel haar decreet over het jeugddelinquentierecht</strong>. De aanpassing betreft&nbsp;de <strong>voorwaarden voor een langdurige gesloten begeleiding voor minderjarigen jonger dan zestien jaar</strong>.&nbsp;In het decreet wordt daarom nauwkeurig omschreven dat deze sanctie uitsluitend mogelijk wordt voor een deelverzameling van de huidige limitatieve lijst met misdrijven&nbsp;(voor de minderjarige delictpleger die zestien jaar of meer is) of duidelijk wordt gekoppeld aan een bijkomende voorwaarde waaruit de 'uitzonderlijke omstandigheden'&nbsp;blijken, doordat er sprake moet zijn van verzwarende omstandigheden.&nbsp;De decreetgever maakt de keuze om ook voor de minderjarigen onder de zestien jaar specifiek in te zetten op welbepaalde categorie\u00ebn van ernstige maatschappijverstorende misdrijven&nbsp;met een strafmaat van 10 jaar opsluiting of meer,&nbsp;met name oorlogs-&nbsp;en terroristische misdrijven,&nbsp;levensdelicten&nbsp;(inclusief roofmoord) en verkrachting met verzwarende omstandigheden of de dood tot gevolg. Over dit voorontwerp van wijzigingsdecreet wordt nu het advies ingewonnen van de Raad van State.",
        "position": 22,
        "mandateeNames": null,
        "mandateeFirstNames": [
            "Zuhal",
            "Wouter"
        ],
        "mandateeFamilyNames": [
            "Demir",
            "Beke"
        ],
        "mandateeIds": [
            "5fed907ee6670526694a0715",
            "5fed907ee6670526694a0719"
        ],
        "mandateeTitles": [
            "Vlaams minister van Justitie en Handhaving, Omgeving, Energie en Toerisme",
            "Vlaams minister van Welzijn, Volksgezondheid, Gezin en Armoedebestrijding"
        ],
        "meetingDate": "2021-03-19T09:00:00Z",
        "meetingId": "604FB7DF3391400008000001",
        "meetingTypePosition": 4,
        "themeId": [
            "2ef1a01c-861b-449a-9c7b-e0efd324a7d2",
            "4a0bb077-a416-4e4d-96ce-b2e89cec0a47",
            "34654906-74bd-4a69-9f93-0971f263cca3"
        ],
        "agendaitemType": "Nota",
        "uuid": "6050BE3B3391400008000223",
        "uri": "http://themis.vlaanderen.be/id/resource/8cd71940-4924-11ec-94bb-99a9d1e168fe"
    }
}