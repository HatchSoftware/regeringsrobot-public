{
    "type": "news-item",
    "id": "609241BE364ED90008000001",
    "attributes": {
        "title": "Renovatieverplichting voor niet-residenti\u00eble gebouwen",
        "alternativeTitle": "Ontwerpbesluit van de Vlaamse Regering tot wijziging van het Energiebesluit van 19 november 2010, wat betreft de invoering van een renovatieverplichting voor niet-residenti\u00eble gebouwen en bepalingen over het energieprestatiecertificaat voor niet-residenti\u00eble gebouwen",
        "htmlContent": "Het Energiedecreet voorziet een <strong>renovatieverplichting voor niet-residenti\u00eble gebouwen</strong>. Dat betekent dat vanaf 1 januari 2022 alle niet-residenti\u00eble gebouwen binnen de vijf jaar op het verlijden van de akte moeten voldoen aan vier energetische renovatiemaatregelen (dakisolatie, beglazing, warmte-opwekkers en koelinstallaties). Kleine niet-residenti\u00eble eenheden die in totaliteit worden overgedragen en met een akte verleden vanaf 1 januari 2022&nbsp;moeten&nbsp;ook een energieprestatielabel C halen. Grote gebouwen waarbij de akte wordt verleden vanaf 1 januari 2023 en die in totaliteit worden overgedragen, moeten bijkomend voldoen een de eis van 5% van het aandeel hernieuwbare energie.&nbsp;De Vlaamse Regering <strong>keurt nu principieel het besluit goed dat uitvoering geeft aan de renovatieverplichting voor niet-residenti\u00eble gebouwen, en dat een energieprestatiecertificaat invoert voor niet-residenti\u00eble gebouwen (EPC-NR)</strong>. Het EPC voor publieke gebouwen wordt ge\u00efntegreerd in het EPC voor niet-residenti\u00eble gebouwen. Het besluit verleent verder ook uitstel voor de opmaak van het EPC voor de gemeenschappelijke delen tot januari 2024, mede door de achterstand opgelopen door de coronamaatregelen. Tot slot zijn er nog enkele kleine aanpassingen aan de energieprestatiecertificatenregeling en wordt het minimaal bedrag bepaald van het hoofdkrediet in het kader van de rentesubsidie voor de grondige energetische renovatie of de sloop-en-heropbouw van niet-energiezuinige woningen of appartementen. Over dit besluit wordt het advies ingewonnen van de Vlaamse Toezichtcommissie en daarna van de Raad van State.&nbsp;",
        "position": 26,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "5fed907ee6670526694a0715",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2021-05-07T08:00:00Z",
        "meetingId": "60903D6E364ED90008000B69",
        "meetingTypePosition": 4,
        "themeId": "45cfa0c9-82db-4487-8ad4-ca21fa6655ab",
        "agendaitemType": "Nota",
        "uuid": "609241BE364ED90008000001",
        "uri": "http://themis.vlaanderen.be/id/nieuwsbrief-info/609241BE364ED90008000001"
    }
}