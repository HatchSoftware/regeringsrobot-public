{
    "type": "news-item",
    "id": "60ED5153364ED90008001420",
    "attributes": {
        "title": "COVID-19: Verlenging compenserende budgetten revalidatievoorzieningen",
        "alternativeTitle": "Ontwerpbesluit van de Vlaamse Regering tot wijziging van artikel 193/1 van het besluit van de Vlaamse Regering van 7 december 2018 houdende de uitvoering van het decreet van 6 juli 2018 betreffende de overname van de sectoren psychiatrische verzorgingstehuizen, initiatieven van beschut wonen, revalidatieovereenkomsten, revalidatieziekenhuizen en multidisciplinaire begeleidingsequipes voor palliatieve verzorging, wat betreft compenserende maatregelen voor de revalidatievoorzieningen",
        "htmlContent": "\n  \n          <!---->\n        \n\u200bMedio maart 2020 werden van overheidswege aan de <strong>revalidatieziekenhuizen en de revalidatievoorzieningen</strong> <strong>dwingende maatregelen opgelegd in het kader van de COVID-19 pandemie</strong>. De verplichte naleving van deze maatregelen zorgde voor deze voorzieningen enerzijds voor gedaalde inkomsten (omdat niet dringende onderzoeken, consultaties en behandelingen moesten worden uitgesteld) en anderzijds voor toegenomen werkingskosten (onder meer door de kost voor verplichte beschermende maatregelen en creatie van cohorteafdelingen). Bij besluit van de Vlaamse Regering van 17 april 2020 werd voorzien in een<strong> budgetgarantie</strong>, waarbij ondanks de verplichte daling in activiteit toch het budget dat onder normale activiteitsgraad wordt bekomen, werd gegarandeerd. Via besluit&nbsp;van de Vlaamse Regering van&nbsp;2 april 2021&nbsp;werd bepaald dat er een laatste keer een compenserend budget kon worden aangerekend voor de maand juni 2021. Permanente monitoring van de activiteiten in de revalidatieziekenhuizen en revalidatievoorzieningen leert dat <strong>actueel vooral revalidatievoorzieningen nog&nbsp;niet op de normale capaciteit werken</strong>. Een terugkeer naar de normale werking zal worden bepaald door de mate waarin er een voldoende brede vaccinatiegraad is. Tijdens de zomermaanden zullen de geldende veiligheidsmaatregelen nog steeds van toepassing blijven waardoor het onmogelijk is voor&nbsp;de revalidatievoorzieningen om&nbsp;op de normale capaciteit&nbsp;te&nbsp;kunnen werken.&nbsp;De Vlaamse Regering keurt daarom een wijzigingsbesluit goed waarin wordt bepaald dat er <strong>een laatste keer een compenserend budget kan worden aangerekend voor de maand augustus&nbsp;2021</strong>.&nbsp;Een compenserend budget voor de maanden juli en augustus 2021 wordt betaald <strong>op voorwaarde dat&nbsp;een voorziening minstens 60% van het theoretisch aantal eenheidsprestaties voor de desbetreffende maand effectief heeft gepresteerd en gefactureerd</strong>.",
        "position": 76,
        "mandateeNames": null,
        "mandateeFirstNames": "Wouter",
        "mandateeFamilyNames": "Beke",
        "mandateeIds": "74cf5db5-8b6c-442e-baf4-97fbc896f986",
        "mandateeTitles": "Vlaams minister van Welzijn, Volksgezondheid, Gezin en Armoedebestrijding",
        "meetingDate": "2021-07-16T06:00:00Z",
        "meetingId": "60EC849F364ED90008000BE0",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "60ED5153364ED90008001420",
        "uri": "http://themis.vlaanderen.be/id/nieuwsbrief-info/60ED5153364ED90008001420"
    }
}