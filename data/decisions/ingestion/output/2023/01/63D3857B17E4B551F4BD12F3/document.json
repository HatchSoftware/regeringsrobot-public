{
    "type": "news-item",
    "id": "63D3857B17E4B551F4BD12F3",
    "attributes": {
        "title": "Verderzetten preventief zorgaanbod Oekra\u00efense ontheemden: oprichting centraal zorgpunt aan Eurostation in Brussel en subsidie voor TB opvolging",
        "alternativeTitle": "A.\tOntwerp van \u201cMemorandum of Understanding between The Federal Agency for the Reception of Asylum Seekers (FEDASIL) and The Belgium Regions\u201d\nB.\tOntwerpbesluit van de Vlaamse Regering tot verlenging van de toekenning van een subsidie aan de VRGT om de tuberculose opvolging voor de Oekra\u00efense ontheemden te organiseren",
        "htmlContent": "Van bij de aanvang van de <strong data-__set-by=\"rdfa-editor\">Oekra\u00efnecrisis</strong> zette Vlaanderen volop in op de<strong data-__set-by=\"rdfa-editor\"> preventie van infectieziekten en vaccinatie bij de Oekra\u00efense ontheemden</strong>. Zo kende de Vlaamse Regering een <strong data-__set-by=\"rdfa-editor\">subsidie toe aan de Vlaamse Vereniging voor Respiratoire Gezondheidszorg en Tuberculosebestrijding (VRGT), Domus Medica en de huisartsenkringen</strong> (HAK\u2019s) om - in samenwerking met de lokale partners - een <strong data-__set-by=\"rdfa-editor\">preventief zorgaanbod</strong> voor de Oekra\u00efense ontheemden te organiseren bestaande uit een medische intake met gezondheidsinformatie, een actieve screening op tuberculose (TB) en de toediening van de eerste prioritaire basisvaccinaties (MBR, DTP en polio). Door de gewijzigde context is beslist over te schakelen op een <strong data-__set-by=\"rdfa-editor\">meer gecentraliseerde organisatie</strong> van het preventief zorgaanbod bestaande uit een interfederale en interregionale samenwerking in \u00e9\u00e9n centraal gezondheidsori\u00ebntatiecentrum in Brussel en een flankerende werking door een mobiel team. In uitvoering hiervan beslist de Vlaamse Regering om de eerste pijler te operationaliseren gedurende de eerste helft van 2023 via een <strong data-__set-by=\"rdfa-editor\">nieuw centraal zorgpunt ter hoogte van het station Brussel Zuid</strong>. Meer concreet kan het <strong data-__set-by=\"rdfa-editor\">Belgische Rode Kruis vanaf 16 januari 2023 de eerste medische en preventieve zorg aanbieden aan alle Oekra\u00efense ontheemden die aankomen in Belgi\u00eb </strong>en het statuut tijdelijke bescherming aanvragen in het <strong data-__set-by=\"rdfa-editor\">Eurostation</strong> registratiecentrum. De 4 betrokken partijen zullen zorgen voor de aansturing en financiering van dit nieuwe centrale EuroStation Zorgpunt: federaal voor het curatieve luik en de 3 regionale overheden voor het preventieve luik. De onderlinge afspraken en financieringsmodaliteiten tussen de regio\u2019s zijn vastgelegd in een gezamenlijk<strong data-__set-by=\"rdfa-editor\"> Memorandum of Understanding</strong>, dat de Vlaamse Regering nu goedkeurt. Verder heeft de <strong data-__set-by=\"rdfa-editor\">actieve screening op tuberculose</strong> (TB) in Vlaanderen in 2022 zeker zijn nut bewezen. De subsidi\u00ebring aan de VRGT voor de opvolging van de resultaten van de TB screening liep af op 31 december 2022. De Vlaamse Regering beslist de <strong data-__set-by=\"rdfa-editor\">subsidi\u00ebring van de VRGT </strong>daarom te <strong data-__set-by=\"rdfa-editor\">verlengen tot en met 30 juni 2023</strong>.",
        "position": 9,
        "mandateeNames": null,
        "mandateeFirstNames": "Hilde",
        "mandateeFamilyNames": "Crevits",
        "mandateeIds": "bb2e174a-374e-447d-ad0c-002204b4561f",
        "mandateeTitles": "Vlaams minister van Welzijn, Volksgezondheid en Gezin",
        "meetingDate": "2023-01-27T09:00:00Z",
        "meetingId": "63CE9CF617E4B551F4BD0DFD",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "63D3857B17E4B551F4BD12F3",
        "uri": "http://themis.vlaanderen.be/id/nieuwsbericht/63D3857B17E4B551F4BD12F3"
    }
}