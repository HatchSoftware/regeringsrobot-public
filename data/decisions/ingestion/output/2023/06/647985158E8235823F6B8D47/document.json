{
    "type": "news-item",
    "id": "647985158E8235823F6B8D47",
    "attributes": {
        "title": "Selectieve participatietoeslagen leerling: wijziging begripsomschrijving gezinscategorie\u00ebn schooltoeslag",
        "alternativeTitle": "Voorontwerp van besluit van de Vlaamse Regering tot wijziging van het besluit van de Vlaamse Regering van 17 mei 2019 betreffende de selectieve participatietoeslagen leerling, wat betreft de begripsomschrijving van de verschillende gezinscategorie\u00ebn",
        "htmlContent": "<p data-indentation-level=\"0\">Het <strong>Groeipakketdecreet</strong> bevat regels voor het toekennen van de gezinsbijslagen, en een aantal toelagen in het kader van het gezinsbeleid. Die toelagen worden verdeeld in <strong>selectieve participatietoeslagen (een overheveling van de schooltoelagen vanuit Onderwijs)</strong> en andere, nieuwe toelagen in het kader van het gezinsbeleid. Bij het bepalen of een leerling in aanmerking komt voor een selectieve participatietoeslag wordt <strong>uitgegaan van de inkomsten van het gezin waartoe de leerling behoort</strong>, hiertoe worden in artikel 38 van het Groeipakketdecreet <strong>gezinscategorie\u00ebn</strong> benoemd. Het besluit van de Vlaamse Regering van 17 mei 2019 over de selectieve participatietoeslagen leerling voorziet in een omschrijving van de categorie \u2018gehuwde leerling\u2019, \u2018zelfstandige leerling\u2019 en \u2018alleenstaande leerling\u2019. Met de wijziging van het Groeipakketdecreet is geregeld dat <strong>een leerling die materi\u00eble ondersteuning krijgt voor de schooltoeslag geen alleenstaande leerling kan zijn, maar voor de categorie\u00ebn gehuwde of zelfstandige leerling is wel nog een explicitering/aanpassing nodig</strong>. De Vlaamse Regering keurt nu principieel een besluit goed dat voorziet dat alle leerlingen die materi\u00eble ondersteuning genieten in de zin van artikel 68, \u00a72/1, van het Groeipakketdecreet, niet als gehuwde of zelfstandige leerling beschouwd kunnen worden. Dit besluit treedt in werking op 31 augustus 2023, voor de toekenning van de schooltoeslag vanaf schooljaar 2023 \u2013 2024. Over het wijzigingsbesluit wordt het advies gevraagd van de Raad van State.</p>",
        "position": 13,
        "mandateeNames": null,
        "mandateeFirstNames": "Hilde",
        "mandateeFamilyNames": "Crevits",
        "mandateeIds": "bb2e174a-374e-447d-ad0c-002204b4561f",
        "mandateeTitles": "Vlaams minister van Welzijn, Volksgezondheid en Gezin",
        "meetingDate": "2023-06-02T08:00:00Z",
        "meetingId": "647597F58E8235823F6B85F9",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "647985158E8235823F6B8D47",
        "uri": "http://themis.vlaanderen.be/id/nieuwsbericht/647985158E8235823F6B8D47"
    }
}