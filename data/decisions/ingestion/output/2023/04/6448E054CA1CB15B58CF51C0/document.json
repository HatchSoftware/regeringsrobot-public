{
    "type": "news-item",
    "id": "6448E054CA1CB15B58CF51C0",
    "attributes": {
        "title": "Inplanting windturbines: wijzigingsdecreet",
        "alternativeTitle": "Voorontwerp van decreet tot wijziging van de Vlaamse Codex Ruimtelij-ke Ordening, het decreet van 4 april 2014 betreffende de organisatie en de rechtspleging van sommige Vlaamse bestuursrechtscolleges, en het decreet van 25 april 2014 betreffende de omgevingsvergunning, wat betreft de inplanting van windturbines",
        "htmlContent": "<p data-indentation-level=\"0\">Windenergie is een van de noodzakelijke opties om de Europese doelstellingen voor hernieuwbare energie te halen. De <strong>beschikbare ruimte in Vlaanderen voor de inplanting van windturbines op nieuwe locaties is beperkt</strong>. Er zijn wel nog geschikte locaties in landschappelijk waardevol agrarisch gebied (LWAG) en in buffergebieden, zodat de vergunningsmogelijkheden voor windturbines in deze gebieden moeten worden uitgebreid. De Vlaamse Regering <strong>hecht </strong>daarom <strong>haar principi\u00eble goedkeuring aan het voorontwerp van decreet</strong> dat de Vlaamse Codex Ruimtelijke Ordening, het decreet over de organisatie van de bestuursrechtscolleges, en het decreet over de omgevingsvergunning wijzigt. Het wijzigingsdecreet zorgt voor een <strong>uitbreiding van de vergunningsmogelijkheden voor windturbines in landschappelijk waardevol agrarisch gebied en in buffergebieden.</strong> Het zogenaamde esthetisch criterium binnen LWAG wordt onder bepaalde voorwaarden uitgeschakeld voor de oprichting van windturbines. Een knelpunt bij de versnelde oprichting van windturbines is de doorlooptijd van de jurisdictionele beroepsprocedures. Er wordt daarom decretaal bepaald dat de Raad voor Vergunningsbetwistingen de geschillen rond grootschalige windturbines bij voorrang en binnen een ordetermijn van negen maanden behandelt. Een ander knelpunt dat wordt aangepakt is de discussie omtrent de noodzaak van een beslissing van de gemeenteraad voor de tijdelijke verbreding of aanpassing van een gemeenteweg. Er wordt verduidelijkt dat voor dergelijke werfwegen g\u00e9\u00e9n beslissing van de gemeenteraad noodzakelijk is. Over dit voorontwerp van wijzigingsdecreet wordt het advies ingewonnen van de SARO en de Minaraad, daarna gaat het voor advies naar de Raad van State. </p>",
        "position": 26,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "aa642a1e-7cc4-44da-9a6b-bce625761c5f",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2023-04-28T08:00:00Z",
        "meetingId": "644686DCCA1CB15B58CF4D21",
        "meetingTypePosition": 4,
        "themeId": "45cfa0c9-82db-4487-8ad4-ca21fa6655ab",
        "agendaitemType": "Nota",
        "uuid": "6448E054CA1CB15B58CF51C0",
        "uri": "http://themis.vlaanderen.be/id/nieuwsbericht/6448E054CA1CB15B58CF51C0"
    }
}