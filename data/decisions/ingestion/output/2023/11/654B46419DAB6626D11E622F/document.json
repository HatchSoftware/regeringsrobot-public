{
    "type": "news-item",
    "id": "654B46419DAB6626D11E622F",
    "attributes": {
        "title": "Crisis- en investeringsplan jeugdhulpverlening: subsidies samenwerkingsverbanden \u20181Gezin, 1Plan\u2019",
        "alternativeTitle": "Ontwerpbesluit van de Vlaamse Regering tot toekenning van projectmiddelen aan de samenwerkingsverbanden \u20181Gezin, 1Plan\u2019 voor het installeren van flexibele vervolghulp na crisis en de inzet van vrijwilligers in crisistrajecten voor de periode van 1 december 2023 t.e.m. 31 december 2025",
        "htmlContent": "<p data-indentation-level=\"0\">De afgelopen maanden kwamen verschillende signalen binnen over ernstige noden voor kinderen en jongeren met complexe problematieken of in sterk verontrustende thuissituaties. De oorzaken hiervoor waren divers: een stijgend aantal hulpvragen, toenemende complexiteit, oplopende wachttijden, dalende door- en uitstroom, personeelstekort, \u2026 Deze evolutie wordt ook in de cijfers weerspiegeld. Het aantal hulpvragen voor minderjarigen die bij de crisismeldpunten binnenkomen, stijgt sterk, meer dan 2.000 trajecten konden in 2022 niet worden opgestart omdat het crisisaanbod volzet of niet beschikbaar was. Vanuit verschillende hoeken (voorzieningen jeugdhulp, crisismeldpunten, jeugdadvocaten, jeugdrechters, \u2026) klonk de roep om meer oplossingen. Om aan deze signalen tegemoet te komen, werd \u2013 in samenwerking met een taskforce \u2018crisis in de jeugdhulpverlening\u2019 - een <strong>crisis- en investeringsplan jeugdhulpverlening</strong> uitgewerkt. In dit kader keurt de Vlaamse Regering nu een aantal acties goed die de doorstroom moeten bevorderen en de instroom moeten doen dalen. Ten eerste wordt de <strong>flexibele vervolghulp</strong> gekoppeld aan crisisbegeleiding en -interventie. Heel wat casussen zijn geen crisissen volgens de strikte definitie van het woord, met name in de zin van 'niet voorspelbaar' en 'niet gekend'. Vaak gaat het om gezinssituaties die al een tijd op de radar staan en op een bepaald moment sterk escaleren. Het <strong>afstemmen met de samenwerkingsverbanden '1 Gezin, 1 Plan'</strong> is essentieel om de vele crisismeldingen uit de crisissfeer te halen om er zo voor te zorgen dat er <strong>sneller en preventiever ingegrepen</strong> kan worden. Om bovenstaande doelstelling te bereiken, voorziet de Vlaamse Regering voor een periode van twee jaar, elk jaar 75.000 euro per samenwerkingsverband. Ten tweede worden <strong>werkzame, preventieve interventies met vrijwilligers</strong> (studenten, vrijwilligers, gepensioneerde collega\u2019s, \u2026) in kaart gebracht en ondersteund, zodat er wordt ingezet op <strong>bereidwillige versterking van crisissituaties buiten het klassieke, professionele aanbod</strong>. Om dit te bereiken voorziet de Vlaamse Regering voor een periode van twee jaar, elk jaar 62.500 euro per samenwerkingsverband.</p>",
        "position": 8,
        "mandateeNames": null,
        "mandateeFirstNames": "Hilde",
        "mandateeFamilyNames": "Crevits",
        "mandateeIds": "85e6f060-c8c5-4780-a399-e8b9b2d7d069",
        "mandateeTitles": "Vlaams minister van Welzijn, Volksgezondheid en Gezin",
        "meetingDate": "2023-11-10T09:00:00Z",
        "meetingId": "6548F5C59DAB6626D11E5D39",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "654B46419DAB6626D11E622F",
        "uri": "http://themis.vlaanderen.be/id/nieuwsbericht/654B46419DAB6626D11E622F"
    }
}