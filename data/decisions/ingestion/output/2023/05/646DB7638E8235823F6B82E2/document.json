{
    "type": "news-item",
    "id": "646DB7638E8235823F6B82E2",
    "attributes": {
        "title": "Voorontwerp van decreet over de bovenlokale cultuurwerking",
        "alternativeTitle": "Voorontwerp van decreet over de bovenlokale cultuurwerking",
        "htmlContent": "<p data-indentation-level=\"0\">De Vlaamse Regering hecht haar principi\u00eble goedkeuring aan het <strong>voorontwerp van decreet over de bovenlokale cultuurwerking</strong>. Het vertrekt vanuit dezelfde krachtlijnen als het oude decreet van 15 juni 2018 en heeft tot doel <strong>om een kwalitatieve, duurzame, diverse en ge\u00efntegreerde cultuurwerking uit te bouwen, te stimuleren, te optimaliseren en participatie te bevorderen</strong>. Naar aanleiding van de aanbevelingen van de evaluatie van het oude decreet worden de subsidie-instrumenten geoptimaliseerd. Zo wordt de subsidielijn \u2018werkingssubsidies voor lokale netwerken voor de bevordering van de vrijetijdsparticipatie van personen in armoede\u2019 uit het decreet met flankerende en stimulerende maatregelen ter bevordering van de participatie in cultuur, jeugdwerk en sport, ge\u00efntegreerd in voorliggend voorontwerp van decreet.  In het kader van dezelfde optimalisatie en herori\u00ebntering worden ook de werkingssubsidies aan gemeenten in het tweetalige gebied Brussel-Hoofdstad en aan de Vlaamse Gemeenschapscommissie ge\u00efntegreerd in het voorliggend voorontwerp. Dit voorontwerp van decreet wordt opgesteld in lijn met de herijking van de sectorale cultuurdecreten. De formulering van de terminologie, de vormelijke aspecten en de generieke bepalingen en procedures binnen dit decreet zijn bijgevolg het resultaat van deze harmoniseringsoefening binnen het beleidsveld cultuur. Daarnaast conformeert dit voorontwerp van decreet zich ook aan de principes van regioconform samenwerken, zoals bepaald in het Regiodecreet van 3 februari 2023 en werden er enkele wijzigingen doorgevoerd in functie van de fusies van gemeenten. Over dit voorontwerp van decreet wordt nu advies gevraagd aan de SARC, de VTC en de GBA.</p>",
        "position": 1,
        "mandateeNames": null,
        "mandateeFirstNames": "Jan",
        "mandateeFamilyNames": "Jambon",
        "mandateeIds": "43c129cc-ba12-4457-b93e-737b7370c46e",
        "mandateeTitles": "Minister-president van de Vlaamse Regering",
        "meetingDate": "2023-05-26T08:00:00Z",
        "meetingId": "646B73088E8235823F6B7D3C",
        "meetingTypePosition": 4,
        "themeId": "5ae2b345-3a34-422c-9ee5-a90927fd2158",
        "agendaitemType": "Nota",
        "uuid": "646DB7638E8235823F6B82E2",
        "uri": "http://themis.vlaanderen.be/id/nieuwsbericht/646DB7638E8235823F6B82E2"
    }
}