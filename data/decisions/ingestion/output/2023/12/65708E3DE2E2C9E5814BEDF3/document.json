{
    "type": "news-item",
    "id": "65708E3DE2E2C9E5814BEDF3",
    "attributes": {
        "title": "Uniform leeftijds- en classificatiesysteem voor audiovisuele media",
        "alternativeTitle": "Voorontwerp van besluit van de Vlaamse Regering over het verstrekken van informatie aan de kijker over programma\u2019s die de lichamelijke, geestelijke of morele ontwikkeling van minderjarigen zouden kunnen aantasten",
        "htmlContent": "<p data-indentation-level=\"0\">De Europese Richtlijn Audiovisuele Mediadiensten bepaalt dat lidstaten passende maatregelen moeten nemen om ervoor te zorgen dat de onder hun bevoegdheid vallende aanbieders van <strong>audiovisuele mediadiensten die mogelijks de lichamelijke, geestelijke of morele ontwikkeling van minderjarigen zouden kunnen aantasten</strong>, uitsluitend zodanig beschikbaar worden gesteld dat minderjarigen deze normaliter niet te horen of te zien krijgen. Daarnaast moeten de lidstaten er ook voor zorgen dat de <strong>aanbieders van mediadiensten en van videoplatforms voldoende informatie aan de kijkers verstrekken over de aangeboden inhoud</strong>. Deze bepalingen werden omgezet in de artikelen 42 en 176/4 van het Mediadecreet, waarbij gesteld werd dat de Vlaamse Regering hierover de voorwaarden, procedures en regels zou vastleggen. De Vlaamse Regering keurt daarom nu, na advies van de Sectorraad Media, opnieuw principieel een besluit goed dat de <strong>leeftijds- en inhoudsclassificatie van de programma\u2019s van de televisieomroeporganisaties die onder het toepassingsgebied van het Mediadecreet vallen</strong>, regelt. De televisieomroeporganisaties moeten de leeftijds- en inhoudsclassificatie duidelijk zichtbaar en herkenbaar weergeven. Zo krijgt het kind of de jongere, ouder, voogd, \u2026 naast een richtinggevende leeftijdsgrens ook informatie met betrekking tot de potentieel schadelijke inhoud. Monitoring en klachtenbehandeling gebeurt door de Vlaamse Regulator voor de Media. Na 1 en na 2 jaar en vervolgens elke 2 jaar, wordt het classificatiesysteem ge\u00ebvalueerd door een commissie die door de minister wordt aangesteld en die desgevallend aanbevelingen formuleert. Over dit besluit wordt het advies ingewonnen van de Raad van State.</p>",
        "position": 51,
        "mandateeNames": null,
        "mandateeFirstNames": "Benjamin",
        "mandateeFamilyNames": "Dalle",
        "mandateeIds": "8dcdc330-348d-4f69-b10c-02f584adb9af",
        "mandateeTitles": "Vlaams minister van Brussel, Jeugd, Media en Armoedebestrijding",
        "meetingDate": "2023-12-08T09:00:00Z",
        "meetingId": "656DDE11E2E2C9E5814BE3E7",
        "meetingTypePosition": 4,
        "themeId": "12f19487-9fc6-4c02-afc3-0015b1127144",
        "agendaitemType": "Nota",
        "uuid": "65708E3DE2E2C9E5814BEDF3",
        "uri": "http://themis.vlaanderen.be/id/nieuwsbericht/65708E3DE2E2C9E5814BEDF3"
    }
}