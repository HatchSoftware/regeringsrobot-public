{
    "type": "news-item",
    "id": "658171DAE2E2C9E5814C2147",
    "attributes": {
        "title": "Subsidies Oproep projecten innovatieve saneringstechnieken",
        "alternativeTitle": "Ontwerpbesluit van de Vlaamse Regering tot het toekennen van de subsidies voor de Oproep voor projecten Innovatieve Saneringstechnieken",
        "htmlContent": "<p data-indentation-level=\"0\">In het saneringsverbond regio Zwijndrecht werd er specifiek afgesproken dat <strong>Vlaanderen koploper</strong> wil zijn <strong>in de aanpak en sanering van chemische verontreiniging in bodem, water en lucht</strong> waarbij er een snelle implementatie en opschaling van de opgedane kennis bij het bedrijfsleven moet plaatsvinden. Er werd een <strong>kenniscentrum innovatieve saneringstechnieken</strong> opgericht met volgende doelstellingen: enerzijds het op gang brengen en samenbrengen van innovatie en kennis rond sanerings- en zuiveringstechnieken voor chemische verontreiniging van water, lucht en bodem; anderzijds het testen, demonstreren en opschalen van (innovatieve) technologie waarbij het cruciaal is dat bedrijven kunnen samenwerken. Nu keurt de Vlaamse Regering een <strong>oproep</strong> goed die een eerste maal een <strong>stimuleringsprogramma</strong> (via subsidies) voorziet om <strong>innovatieve saneringstechnieken ter bestrijding van zeer zorgwekkende stoffen, in concreto PFAS, in Vlaanderen</strong> te <strong>ontwikkelen</strong> en toe te passen. Voor deze oproep wordt een totaalbudget van maximaal <strong>2,62 miljoen euro</strong> voorzien. Consortia van onderzoeksinstellingen, ondernemingen, lokale besturen en organisaties kunnen maximaal een subsidie ontvangen van 75% van hun subsidiabel projectvoorstel met een maximumbedrag van 200.000 euro per projectpartner en 450.000 euro per project.</p>",
        "position": 90,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "d9fc118c-4c2f-4c11-a622-6f9854df940b",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2023-12-22T09:00:00Z",
        "meetingId": "658067A3E2E2C9E5814C146D",
        "meetingTypePosition": 4,
        "themeId": "758c3c7d-5b60-4eff-9320-2431a3120d19",
        "agendaitemType": "Nota",
        "uuid": "658171DAE2E2C9E5814C2147",
        "uri": "http://themis.vlaanderen.be/id/nieuwsbericht/658171DAE2E2C9E5814C2147"
    }
}