{
    "type": "news-item",
    "id": "653B62959DAB6626D11E5811",
    "attributes": {
        "title": "Wijziging Energiebesluit: Online platform voor faciliteren tegemoetkomingen, plaatsing digitale meters, premies",
        "alternativeTitle": "Voorontwerp van besluit van de Vlaamse Regering tot wijziging van het Energiebesluit van 19 november 2010, wat betreft de plaatsing van digitale meters, de wijziging van enkele premies, de wijziging van artikel 7.9.2/0/16 en de oprichting van een online platform voor het faciliteren van tegemoetkomingen ter bevordering van het rationeel energiegebruik, het rationeel energiebeheer en het gebruik van hernieuwbare energiebronnen",
        "htmlContent": "<p data-indentation-level=\"0\">Na advies van de VREG <strong>wijzigt</strong> de Vlaamse Regering <strong>opnieuw principieel het Energiebesluit van 19 november 2010</strong>. De wijziging maakt <strong>de oprichting mogelijk van een platform om de aanvraag en controle van verschillende doelgroepgerichte maatregelen, waaronder de kortingsbon voor energiezuinige huishoudtoestellen, de gratis energiescan voor huishoudelijke afnemers en de Mijn VerbouwBegeleiding, te faciliteren</strong>. Via dit platform worden gegevens uit verschillende administratieve databanken opgehaald, die nodig zijn om de <strong>ontvankelijkheid van een aanvraag na te gaan</strong>. Het besluit voorziet ook in de <strong>verlenging van de verhoogde premie voor nieuw geplaatste isolatie aan de buitenkant van een buitenmuur of dak- of zoldervloerisolatie in combinatie met de verwijdering van asbest</strong>. De premie wordt verlengd voor eindfacturen vanaf 1 januari 2021 en aanvragen ingediend tot en met 31 december 2025. Ook de <strong>verhoogde premie voor de plaatsing van zonnepanelen in combinatie met het verwijderen van asbest wordt verlengd</strong>. Daarnaast wordt bepaald dat de <strong>sloop- en heropbouwpremie structureel</strong> wordt <strong>verlengd voor wie niet in aanmerking komt voor de federale BTW-verlaging</strong>. De <strong>premie voor de plaatsing van PV-installaties wordt stopgezet voor PV-installaties die in dienst worden genomen vanaf 1 januari 2024</strong>. Aanvragen voor deze premie kunnen weliswaar nog worden ingediend ten laatste tot en met 31 maart 2024. De stopzetting van de PV-premie zal wellicht eind 2023 leiden tot een grote toename van het aantal PV-installaties, waardoor het niet altijd mogelijk zal zijn om binnen de vooropgestelde termijn van negentig dagen een digitale meter te plaatsen. In dat opzicht wordt voorgesteld om deze termijn van negentig dagen voor aanmeldingen tot 31 januari 2024 te verhogen naar honderdtachtig dagen. Er worden een aantal aanpassingen gedaan om ervoor te zorgen dat het nog steeds mogelijk is om, na het afschaffen van de PV-premie, een Mijn VerbouwLening af te sluiten voor de investering in PV-panelen. Dit besluit voorziet ook in de mogelijkheid dat de ontleners van de Mijn VerbouwLening zelf de Mijn VerbouwPremie zullen kunnen aanvragen en aanwenden als vervroegde terugbetaling van de lening, in plaats van dat dit wordt uitgevoerd door de energiehuizen. Over dit besluit wordt nu het advies ingewonnen van de Raad van State.</p>",
        "position": 33,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "aa642a1e-7cc4-44da-9a6b-bce625761c5f",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2023-10-27T08:00:00Z",
        "meetingId": "65367C629DAB6626D11E5006",
        "meetingTypePosition": 4,
        "themeId": "45cfa0c9-82db-4487-8ad4-ca21fa6655ab",
        "agendaitemType": "Nota",
        "uuid": "653B62959DAB6626D11E5811",
        "uri": "http://themis.vlaanderen.be/id/nieuwsbericht/653B62959DAB6626D11E5811"
    }
}