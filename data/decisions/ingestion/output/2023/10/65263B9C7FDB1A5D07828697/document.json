{
    "type": "news-item",
    "id": "65263B9C7FDB1A5D07828697",
    "attributes": {
        "title": "Wijziging decreet Lokaal Cultuurbeleid en subsidiedecreet kernorganisaties om de digitale transformatie van de cultuursector aan te sturen, en opheffing participatiedecreet",
        "alternativeTitle": "Voorontwerp van decreet tot wijziging van het decreet van 6 juli 2012 betreffende het Lokaal Cultuurbeleid, het decreet van 10 maart 2023 over de subsidi\u00ebring van het sociaal-cultureel volwassenenwerk en het decreet van 23 juni 2023 tot structurele subsidi\u00ebring van kernorganisaties om de digitale transformatie van de cultuursector aan te sturen en tot opheffing van het Participatiedecreet van 18 januari 2008",
        "htmlContent": "<p data-indentation-level=\"0\">In het kader van een <strong>herori\u00ebntering van het participatiebeleid</strong>, worden <strong>verschillende subsidielijnen uit het decreet met flankerende en stimulerende maatregelen ter bevordering van de participatie in cultuur, jeugdwerk en sport en uit het decreet over het Lokaal Cultuurbeleid overgeheveld naar andere decretale kaders</strong>. Voor het eerste decreet geeft dit aanleiding tot een opheffing, voor het tweede decreet blijven enkel de bepalingen met bijkomende richtlijnen voor de gemeentelijke cultuurraden behouden. Na adviezen van de SARC, de VTC en de GBA, hecht de Vlaamse Regering nu opnieuw haar principi\u00eble goedkeuring aan het <strong>voorontwerp van decreet</strong> dat deze <strong>aanpassingen</strong> regelt. Waar nodig worden ook de nodige <strong>overgangsbepalingen</strong> voorzien. Daarnaast <strong>wijzigt</strong> het voorontwerp van decreet ook het <strong>subsidiedecreet voor kernorganisaties om de digitale transformatie van de cultuursector aan te sturen</strong>. Ten eerste worden, in het kader van een herori\u00ebntering van het participatiebeleid, de opdrachten van de participatie-instelling voor de vernieuwing en verdieping van de participatie van kansengroepen (vandaag toegekend aan Demos) ondergebracht bij publiq. Ten tweede wordt een rechtsgrond gecre\u00eberd voor de werking van het UiTwisselingsplatform bij publiq. Via dit platform wordt data over het vrijetijdsaanbod in verbinding gebracht met de vraag vanuit de participant. Op termijn is er ook ruimte voor de uitwisseling van data uit andere domeinen (bijv. cultuur- en jeugdinfrastructuur). Tot slot wordt door een wijziging van het decreet van 10 maart 2023 over de subsidi\u00ebring van het sociaal-cultureel volwassenenwerk decretaal bepaald dat de Vlaamse Regering het vooropgestelde subsidiebedrag eenzijdig kan bijstellen wegens beleidswijzigingen of besparingsmaatregelen. Over dit voorontwerp van decreet wordt nu het advies ingewonnen van de Raad van State.</p>",
        "position": 2,
        "mandateeNames": null,
        "mandateeFirstNames": "Jan",
        "mandateeFamilyNames": "Jambon",
        "mandateeIds": "43c129cc-ba12-4457-b93e-737b7370c46e",
        "mandateeTitles": "Minister-president van de Vlaamse Regering",
        "meetingDate": "2023-10-13T08:00:00Z",
        "meetingId": "652408427FDB1A5D07828189",
        "meetingTypePosition": 4,
        "themeId": "5ae2b345-3a34-422c-9ee5-a90927fd2158",
        "agendaitemType": "Nota",
        "uuid": "65263B9C7FDB1A5D07828697",
        "uri": "http://themis.vlaanderen.be/id/nieuwsbericht/65263B9C7FDB1A5D07828697"
    }
}