{
    "type": "news-item",
    "id": "652E41FB7FDB1A5D0782937D",
    "attributes": {
        "title": "Verderzetting van het preventief zorgaanbod aan de Oekra\u00efense ontheemden in het jaar 2024",
        "alternativeTitle": null,
        "htmlContent": "<p data-indentation-level=\"0\">De <strong>oorlogssituatie in Oekra\u00efne</strong> is nog niet voorbij en er wordt niet direct een kentering verwacht in dit oorlogsconflict. Het is dus <strong>noodzakelijk om de inspanningen op vlak van preventie van infectieziekten in het jaar 2024 verder te zetten, weliswaar in een aangepast volume en handelingskader, zowel ten aanzien van de nieuwe als de al in Vlaanderen gehuisveste Oekra\u00efense ontheemden</strong>. Het risico op verspreiding van tuberculose (TB) en het risico op uitbraken van infectieziekten is immers zeer re\u00ebel, zeker bij een ondergevaccineerde populatie. Dit houdt risico\u2019s in voor de volksgezondheid in Vlaanderen, vooral binnen de Oekra\u00efense gemeenschap zelf maar ook - bij uitbreiding - voor alle Vlaamse burgers. De Vlaamse Regering beslist daarom principieel om <strong>alle acties en projecten rond preventie en ter bescherming van de volksgezondheid</strong> die werden goedgekeurd in 2023, in een aangepast volume en handelingskader, <strong>verder te zetten tot en met 31 december 2024 en om bijgevolg de benodigde budgetten te voorzien</strong> voor de uitrol van volgende projecten/acties in het jaar 2024: verlenging van het preventief zorgaanbod aan de nieuw in Belgi\u00eb aankomende gehuisveste Oekra\u00efense ontheemden via een centraal zorgpunt in Brussel en aan de reeds in Vlaanderen gehuisveste Oekra\u00efense ontheemden via mobiele teams; verlenging van de opvolging van tuberculose binnen de Oekra\u00efense gemeenschap door de Vlaamse Vereniging voor Respiratoire Gezondheidszorg en Tuberculosebestrijding (VRGT); verlenging van de ondersteunende middelen (voor back-office en voor tolk- en vertaalopdrachten) bij het Departement Zorg om bovenstaande acties en projecten in goede banen te leiden en de beoogde resultaten te behalen.</p>",
        "position": 7,
        "mandateeNames": null,
        "mandateeFirstNames": "Hilde",
        "mandateeFamilyNames": "Crevits",
        "mandateeIds": "bb2e174a-374e-447d-ad0c-002204b4561f",
        "mandateeTitles": "Vlaams minister van Welzijn, Volksgezondheid en Gezin",
        "meetingDate": "2023-10-20T08:00:00Z",
        "meetingId": "652D3B787FDB1A5D07828FF4",
        "meetingTypePosition": 4,
        "themeId": "4a0bb077-a416-4e4d-96ce-b2e89cec0a47",
        "agendaitemType": "Nota",
        "uuid": "652E41FB7FDB1A5D0782937D",
        "uri": "http://themis.vlaanderen.be/id/nieuwsbericht/652E41FB7FDB1A5D0782937D"
    }
}