{
    "type": "news-item",
    "id": "651FABF87FDB1A5D07827EB6",
    "attributes": {
        "title": "Europese Richtlijn over de luchtkwaliteit en schonere lucht voor Europa (herschikking): standpuntbepaling",
        "alternativeTitle": "A.\tStandpunt Vlaamse Regering inzake voorstel richtlijn van het Europese Parlement en de Raad betreffende de luchtkwaliteit en schonere lucht voor Europa (herschikking)\nB.\tUitstel actualisatie Luchtbeleidsplan",
        "htmlContent": "<p data-indentation-level=\"0\">Op 26 oktober 2022 publiceerde de <strong>Europese Commissie</strong> een voorstel tot <strong>herziening van de richtlijnen luchtkwaliteit</strong>. De Vlaamse Regering keurt nu haar <strong>standpunt</strong> goed in de lopende discussies en onderhandelingen rond de herziening van de richtlijnen luchtkwaliteit en beschrijft de <strong>impact</strong> van deze herziening o<strong>p het Vlaamse luchtbeleidsplan</strong>. Een <strong>belangrijk aandachtspunt</strong> voor Vlaanderen <strong>is dat de manier waarop wordt omgegaan met resultaten van modellering duidelijk wordt omschreven in de richtlijn</strong>. Aan de ene kant moet het gebruik van modellering aangemoedigd worden, om de kennis hierover te vergroten. Aan de andere kant is het belangrijk dat een level playing field gecre\u00eberd wordt en dat lidstaten of regio\u2019s die al zeer fijnschalige modellering doen, zoals Vlaanderen, hier niet voor gestraft worden doordat ze op basis hiervan beoordeeld worden, terwijl dat niet gebeurt voor lidstaten die niet modelleren. Verder worden er vanuit Vlaanderen een aantal (kleinere) aandachtspunten meegegeven. Het Vlaams Luchtbeleidsplan 2030 werd door de Vlaamse Regering goedgekeurd op 25 oktober 2019. Dit plan bevat doelstellingen op de korte, middellange (2030) en lange (2050) termijn \u00e9n een uitgebreid pakket aan maatregelen om de luchtverontreiniging in Vlaanderen aan te pakken en zo de impact van luchtverontreiniging op onze gezondheid en het leefmilieu verder te verminderen. Het plan geeft uitvoering aan de luchtkwaliteitsrichtlijn en aan de richtlijn voor nationale emissieplafonds. Het plan voorziet in een tweejaarlijkse voortgangsrapportering en een vierjaarlijkse grondige evaluatie en actualisatie. De eerste grondige evaluatie was voorzien voor begin 2023. Om snel te kunnen inspelen op de lopende herziening van de luchtkwaliteitsnormen, wordt de <strong>actualisatie van het luchtbeleidsplan uitgesteld tot 2024</strong>. Dat heeft geen invloed op het naleven van de verplichtingen die voortvloeien uit de richtlijn nationale emissieplafonds.</p>",
        "position": 33,
        "mandateeNames": null,
        "mandateeFirstNames": "Zuhal",
        "mandateeFamilyNames": "Demir",
        "mandateeIds": "aa642a1e-7cc4-44da-9a6b-bce625761c5f",
        "mandateeTitles": "Vlaams minister van Justitie en Handhaving, Omgeving, Energie en Toerisme",
        "meetingDate": "2023-10-06T08:00:00Z",
        "meetingId": "651AC01D51A2D987E57E2FDA",
        "meetingTypePosition": 4,
        "themeId": "758c3c7d-5b60-4eff-9320-2431a3120d19",
        "agendaitemType": "Nota",
        "uuid": "651FABF87FDB1A5D07827EB6",
        "uri": "http://themis.vlaanderen.be/id/nieuwsbericht/651FABF87FDB1A5D07827EB6"
    }
}