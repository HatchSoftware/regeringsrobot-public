{
    "type": "news-item",
    "id": "641063C33335D329E25ECCA1",
    "attributes": {
        "title": "CHAI en ADPP-Mozambique: subsidie projecten seksuele en reproductieve gezondheid en rechten",
        "alternativeTitle": "Twee ontwerpbesluiten van de Vlaamse Regering met betrekking tot subsidi\u00ebring van projecten in Mozambique voor \u201cVerbeterde toegang tot seksuele en reproductieve gezondheid en rechten (SRGR) voor alle Mozambikanen, inclusief de gezondheid en rechten van moeders en pasgeborenen, en met specifieke aandacht voor kwetsbare groepen\u201d",
        "htmlContent": "<p>De Vlaamse Regering kent aan <strong>2 lokale NGO's</strong> <strong>in Mozambique </strong>een <strong>subsidie</strong> toe <strong>voor projecten voor 'Verbeterde toegang tot seksuele en reproductieve gezondheid en rechten voor alle Mozambikanen, inclusief de gezondheid en rechten van moeders en pasgeborenen, en met specifieke aandacht voor kwetsbare groepen'</strong>. Het <strong>Clinton Health Access Initiative</strong> zet met het <strong>project \u2018Protecting Future: Health Program\u2019</strong> in op versterking van de gezondheidsdiensten voor zwangere vrouwen, peuters en zuigelingen. Met het oog op het terugdringen van moedersterfte spoort men via een specifieke tool zwangere vrouwen met een risico op zwangerschapsvergiftiging op. Het project geeft zo aandacht aan abortuszorg en draagt op die manier bij tot minder (onveilige) abortussen en minder ongewenste zwangerschappen. Er is ook ruime aandacht voor voeding voor (aanstaande) moeder en boreling. Het <strong>Ajuda de Desenvolvimento de Povo para Povo</strong> wil met het <strong>project \u2018Tsogolo Tsicana (Go Girl)\u2019</strong> de meervoudige barri\u00e8res opruimen waar adolescente meisjes en jonge vrouwen in Tete tegen aankijken met betrekking tot hun seksuele en reproductieve gezondheidsrechten (SRGR). Het gaat onder meer over de hoge graad van vroeg- en kindhuwelijken, lage onderwijsresultaten, beperkte kennis van SRGR, weinig steun van de gemeenschap om toegang te krijgen tot SRGR-diensten \u2026 Bedoeling is dit om te buigen door een mentaliteitswijziging na te streven ten aanzien van bepaalde sociale normen. Daarvoor zullen acties op individueel, gemeenschaps- en institutioneel niveau worden ingezet, onder meer in scholen, meisjes- en vrouwenclubs, of via gemeenschapsdialogen, huisbezoeken etc. <strong>Voor elk project is 1,49 miljoen euro voorzien voor een looptijd van vier jaar</strong>.</p>",
        "position": 1,
        "mandateeNames": null,
        "mandateeFirstNames": "Jan",
        "mandateeFamilyNames": "Jambon",
        "mandateeIds": "43c129cc-ba12-4457-b93e-737b7370c46e",
        "mandateeTitles": "Minister-president van de Vlaamse Regering",
        "meetingDate": "2023-03-17T09:00:00Z",
        "meetingId": "640F381B3335D329E25ECA38",
        "meetingTypePosition": 4,
        "themeId": "9d82e85b-a02c-4bf0-b324-1eb0b5e81042",
        "agendaitemType": "Nota",
        "uuid": "641063C33335D329E25ECCA1",
        "uri": "http://themis.vlaanderen.be/id/nieuwsbericht/641063C33335D329E25ECCA1"
    }
}