{
    "type": "news-item",
    "id": "64F6C8823605E1AC863BE17C",
    "attributes": {
        "title": "Decreet over het stimuleren van een veilig sportklimaat",
        "alternativeTitle": "Voorontwerp van decreet over het stimuleren van een veilig sportklimaat",
        "htmlContent": "<p data-indentation-level=\"0\">De Vlaamse Regering hecht haar <strong>principi\u00eble goedkeuring</strong> aan het <strong>voorontwerp van decreet over het stimuleren van een veilig sportklimaat</strong>. Dit voorontwerp van decreet vervangt het decreet van 20 december 2013 over gezond en ethisch sporten, bouwt erop verder en voert enkele noodzakelijke vernieuwingen door. Het appelleert aan de <strong>gedeelde verantwoordelijkheid</strong> van het sportbeleid, de sportorganisaties en de sporters zelf in de uitbouw van een veilig sportklimaat. Het vertrekt vanuit het principe van een <strong>zorgplicht</strong> voor sportorganisaties <strong>om in te staan voor een veilige sportomgeving opdat elke sporter op een fysiek, psychisch en sociaal integere manier aan sportbeoefening kan doen</strong>. Om dat doel te bereiken zet het decreet in de eerste plaats in op <strong>preventie en sensibilisering</strong>, en op ondersteuning en kwaliteitsbevordering voor de sportsector, maar voorziet het ook in de <strong>mogelijkheid om sturend of sanctionerend op te treden</strong> indien nodig. Het voorziet in de <strong>erkenning en subsidi\u00ebring van een organisatie voor beleidsondersteuning en praktijkontwikkeling op het gebied van veilig sporten</strong>. Daarnaast kan een <strong>overkoepelend tuchtorgaan</strong> voor de sportsector worden erkend en gesubsidieerd om een onafhankelijke en effici\u00ebnte <strong>disciplinaire afhandeling van inbreuken op vlak van grensoverschrijdend gedrag en doping</strong> te verzekeren. Tot slot regelt dit decreet de relatie tussen de fitnesssector en de georganiseerde sportsector via een <strong>bijzonder statuut voor fitness binnen de georganiseerde sportsector</strong> en een nieuw kader voor de erkenning en subsidi\u00ebring van een expertorganisatie voor fitness. Over dit voorontwerp van decreet wordt nog het advies ingewonnen van de SARC en daarna van de Raad van State.</p>",
        "position": 11,
        "mandateeNames": null,
        "mandateeFirstNames": "Ben",
        "mandateeFamilyNames": "Weyts",
        "mandateeIds": "d283fd40-f781-4300-a913-60658e2aec85",
        "mandateeTitles": "Vlaams minister van Onderwijs, Sport, Dierenwelzijn en Vlaamse Rand",
        "meetingDate": "2023-09-08T08:00:00Z",
        "meetingId": "64F5DCFB3605E1AC863BE085",
        "meetingTypePosition": 4,
        "themeId": "a1fe00b2-9c52-40c1-8c37-3b68a78f4318",
        "agendaitemType": "Nota",
        "uuid": "64F6C8823605E1AC863BE17C",
        "uri": "http://themis.vlaanderen.be/id/nieuwsbericht/64F6C8823605E1AC863BE17C"
    }
}