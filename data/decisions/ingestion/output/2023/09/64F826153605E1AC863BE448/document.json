{
    "type": "news-item",
    "id": "64F826153605E1AC863BE448",
    "attributes": {
        "title": "Wijziging besluit Vlaamse Codex Wonen 2021: verplichte inschrijving als kandidaat-sociale huurder afgeschaft bij huursubsidie",
        "alternativeTitle": "Voorontwerp van besluit van de Vlaamse Regering tot wijziging van het Besluit Vlaamse Codex Wonen van 2021, wat betreft de tegemoetkoming in de huurprijs voor woonbehoeftige huurders en de tegemoetkoming voor kandidaat-huurders",
        "htmlContent": "<p data-indentation-level=\"0\">Uit een <strong>onderzoek van het Steunpunt Wonen</strong> blijkt dat de <strong>verplichting verbonden aan de inschrijving als kandidaat-sociale huurder</strong> <strong>een drempel</strong> vormt voor de beoogde doelgroep <strong>om een aanvraag in te dienen</strong>. De Vlaamse Regering wijzigt daarom principieel het Besluit Vlaamse Codex Wonen van 2021 zodat de <strong>verplichte inschrijving bij een woonmaatschappij als kandidaat-huurder bij de huursubsidie wordt opgeheven</strong>. Bij de huurpremie blijft de verplichte inschrijving behouden. Verder blijkt uit het onderzoek van het Steunpunt Wonen dat huurders moeilijk kunnen inschatten of een woning voldoet aan de minimale kwaliteitsnormen en dat zij, wanneer zij een aanvraag zouden willen doen voor een huurpremie, vrezen dat dit de relatie met de verhuurder onder druk zal zetten en/of dat zij hun woning zullen verliezen. Daarom wordt ook het <strong>vermoeden ingeschreven in het stelsel van de huurpremie dat de woning wordt geacht conform te zijn, tenzij er een besluit is dat de woning ongeschikt, ongeschikt en onbewoonbaar of overbewoond is</strong>. Daarnaast worden er onder de huidige regeling onder de aanvragen bij wijze van steekproef <strong>woningkwaliteitscontroles</strong> uitgevoerd. Voortaan zullen er bij de aanvragen voor een huurpremie <strong>geen steekproeven meer worden uitgevoerd</strong> door Wonen in Vlaanderen. Dit wijzigingsbesluit wordt voor advies voorgelegd aan de Raad van State.</p>",
        "position": 20,
        "mandateeNames": null,
        "mandateeFirstNames": "Matthias",
        "mandateeFamilyNames": "Diependaele",
        "mandateeIds": "6ace9621-2236-4023-b77d-f4cb8dec1565",
        "mandateeTitles": "Vlaams minister van Financi\u00ebn en Begroting, Wonen en Onroerend Erfgoed",
        "meetingDate": "2023-09-08T08:00:00Z",
        "meetingId": "64F5DCFB3605E1AC863BE085",
        "meetingTypePosition": 4,
        "themeId": "fa4e010f-84e9-4d65-9675-1604ad41de56",
        "agendaitemType": "Nota",
        "uuid": "64F826153605E1AC863BE448",
        "uri": "http://themis.vlaanderen.be/id/nieuwsbericht/64F826153605E1AC863BE448"
    }
}