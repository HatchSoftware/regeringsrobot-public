1.8.1 Klimaatadaptatie De gevolgen van een wijzigend klimaat manifes-teren zich gaandeweg steeds meer. Rechtstreeks en onrechtstreeks heeft dit verstrekkende gevolgen voor alle economische sectoren, alle geledingen van de samenleving en voor onze leefomgeving. Klimaatadaptatie – ons voortdu-rend aanpassen aan en onze weerbaarheid vergroten tegen bepaalde veranderingen – is nodig in alle sectoren, door overheden, burgers en ondernemingen. We maken daarom een Vlaams Adaptatieplan op en starten onmiddellijk met de uitvoering ervan. We opteren voor een omvattende, geïntegreerde aanpak, over de verschillende sectoren heen, waarbij we maximaal synergiën zoeken tussen adaptatie en mitigatie, en met andere beleids-doelen. We verzekeren dat elk Vlaams beleidsdo-mein adaptatiemaatregelen maximaal laat doorwerken in haar beleid. Centrale pijlers in onze adaptatiestrategie zijn: 1 Streven naar klimaatadaptieve inrichting en gebruik van onze ruimte, en naar klimaatadap-tief ontwerp van gebouwen en infrastructuur 2 Minimaliseren van risico’s op watertekort en wateroverlast; klimaatadaptatie wordt een leidend principe binnen het integraal water-beleid. 3 Versterken van groenblauwe netwerken 4 Streven naar een klimaatadaptieve en circulaire industrie en dienstensector 5 Streven naar klimaatadaptieve en circulaire landbouw en voedselketen. 