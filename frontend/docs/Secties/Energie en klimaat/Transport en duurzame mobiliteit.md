1.4 Transport en duurzame mobiliteit Om de klimaatimpact van transport te reduceren zetten we een doorgedreven, drieledige aanpak voorop. Een duurzame ruimtelijke inrichting ondersteunt een duurzame bereikbaarheid. Een efficiënt mobiliteitsbeleid vergt een goede afstemming met het ruimtelijke beleid. We zetten in op een verdere afvlakking van de groei van het gemotoriseerde verkeer en streven een ambitieuze modal shift na, zowel qua perso-nenvervoer als logistiek door verder te bouwen aan een kostenefficiënt en vraaggestuurd open-baarvervoernetwerk en zetten de stijgende trend in de fietsinvesteringen verder. We investeren in de alternatieven voor de (vracht)wagen en bouwen aan een multimodaal mobiliteitssysteem dat de reiziger en verlader overtuigt het meest duurzame vervoersmiddel te gebruiken (mobility as a service). We blijven het gebruik van spoorver-voer, binnenvaart en estuaire vaart stimuleren en faciliteren. We optimaliseren de huidige trajecten van de kilometerheffing voor vrachtwagens en we onderzoeken of we de levering van onlinewinkels en andere pakketdiensten kunnen verduurzamen. Tenslotte wordt ingezet op een verdere vergroe-ning van het bestaande wagenpark. Vanaf 2030 zijn alle nieuw verkochte personenwagens kool-stofarm, waarvan minstens de helft emissievrij. In overleg met de federale overheid en de andere gewesten onderzoeken we hoe we de bedrijfswa-gens versneld kunnen vergroenen. Het verminderen van de CO2-uitstoot van de mobili-teit is hierbij het ultieme doel en niet het stimu-leren van een bepaalde technologie. Dit betekent dat alle technologieën en brandstoffen die bijdragen aan een koolstofarmere mobiliteit een plaats kunnen hebben in Vlaanderen. We vragen de federale overheid om het bijmengingspercen-tage voor gedecarboniseerde brandstoffen te verhogen naar 14% in 2030, zoals afgesproken in het ontwerp Nationaal energie- en klimaatplan. Ook de Vlaamse overheid levert haar bijdrage in koolstofarme mobiliteit. Het meerjarig investe-ringsprogramma rond de vergroening van het rollend materieel van De Lijn wordt integraal uitgevoerd. We laten in de nieuwe aankoopproce-dures enkel zero-emissiebussen toe. . De doelstel-ling om ten laatste in 2025 de stadskernen enkel nog emissievrij te bedienen blijft onverminderd aangehouden. Ook de (private) onderaannemers van De Lijn worden hierbij maximaal betrokken. De Vlaamse overheid zal de CO2-emissies ten gevolge van het brandstofverbruik in dienstvoer-tuigen met 40% verminderen tegen 2030 ten opzichte van 2005. Daartoe wordt ingezet op het stimuleren van duurzaam mobiliteitsgedrag, het voorkomen van verplaatsingen en het vergroenen van het wagenpark. We evalueren de uitrol van de (semi) publieke laad- en tankinfrastructuur en breiden de laad- en tankinfrastructuur gericht uit. Voor laadpalen wordt de nadruk gelegd op semipublieke snella-ders. Ten laatste tegen 2030 wordt alle openbare verlichting verled. Dit zal gebeuren door nauwe samenwerking tussen alle betrokken actoren waarbij bijzondere aandacht gaat naar korte doorlooptijden en kostenefficiëntie. De kosten voor het onderhoud van de openbare verlichting worden niet langer doorgerekend via de distribu-tienettarieven. 