1.2.1 Woningen De Vlaamse regering zal de lange termijndoel-stelling 2050 voor woningrenovatie van gemid-deld 100 kWh/m2 verfijnen in functie van de gebouwtypologie, op regelmatige basis evalueren en zekerheid garanderen door tussentijdse ijkpunten in te voeren in lijn met het Vlaamse energie- en klimaatplan 2030. Voor nieuwbouw is de performantie van de woningen geregeld via de EPB-regelgeving. We vereenvoudigen het EPB-beleidskader, maken het gebruiksvriendelijker, integreren sneller innova-tieve bouwtechnieken en zorgen dat het zijn sturende werking naar klimaatvriendelijke woningen blijft vervullen. Vanaf 2021 kunnen daarom geen stookolieketels meer geplaatst worden bij nieuwbouw en ingrijpende energeti-sche renovaties en kan een aardgasaansluiting bij nieuwe grote verkavelingen en grote apparte-mentsgebouwen enkel nog voor collectieve verwarming via warmtekrachtkoppeling of in combinatie met een hernieuwbaar energiesys-teem als hoofdverwarming. Daarnaast evalueren we in overleg met de sectoren periodiek of de EPB-eisen nog in overeenstemming zijn met het kostenoptimale niveau. Om de tussentijdse en lange termijndoelstellingen te bereiken, moet echter veel meer ingezet worden op vernieuw-bouw en is een sterk verhoogde renovatiegraad nodig. We treden hiervoor in overleg met de bouw- , financiële en energiesector. Waar nodig geven we aan hen instrumenten om hier een actieve rol in op te nemen. Zo zullen we aan kredietgevers de mogelijkheid geven om in het kader van een kredietaanvraag met onroerende bestemming en/of voor energiebesparende renovaties, het digitale EPC-attest van het betrokken onroerend goed te gebruiken. Nieuwbouw na sloop vervangt oude woningen met slechte energieprestatie en onvoldoende comfort en helpt onze dorps- en stadskernen te verdichten en aantrekkelijker te maken. De Vlaamse regering vraagt aan de federale overheid om het 6% BTW-tarief voor vernieuwbouw na sloop zo snel als mogelijk te hervormen tot een gericht instrument op de gebouwschil in alle Belgische steden en gemeenten. Via vernieuwende ontzorgings- en financieringsi-nitiatieven stimuleren we de verhoging van de renovatiegraad. Ter bevordering van de klantvriendelijkheid en de transparantie worden zoveel mogelijk premies die gericht zijn op energiebespa-ring, kwaliteitsverbetering en aanpassing van de woning in 1 loket gebundeld met het oog op een overkoepelende woningrenova-tiepremie. Door een energieprestatiecertifi-caat met energetische renovatieaanbeve-lingen (EPC) helpen we de eigenaars bij de duurzame en kwaliteitsvolle renovatie van hun woning. Voor het verkrijgen van een substantiële renovatiepremie (min. € 5.000) of energielening (min. € 7.500) dient men te beschikken over een EPC. We stimuleren de integratie van de dienst-verlening van de energiehuizen in een eengemaakt energie- en woonloket op lokaal niveau om het begeleidings- en financieringsaanbod naar de burger te verbeteren. We blijven kwetsbare gezinnen ontzorgen via energiesnoeiers. Het beleid van renteloze energieleningen zetten we voort. We evalueren de effectiviteit van het nood-koopfonds met het oog op eventuele verlenging van de leningsformule. Wanneer er een aardgasnet in de straat ligt, mag vanaf 2021 een bestaande stookolieketel niet meer vervangen worden. De eigenaars worden over alle mogelijke alternatieven geïnformeerd. Om het energieverbruik en de energiefactuur van nieuwe eigenaars te beheersen en tegelijk onze klimaatdoelstelling te realiseren, stimuleren we o.m. door een versoepeling van de voorwaarden voor een energielening dat niet energiezuinige woningen vanaf 2021 uiterlijk vijf jaar na een notariële overdracht in volle eigendom grondig energetisch gerenoveerd worden om een maxi-male EPC-score per gebouwtypologie te bereiken. Huurders hebben ook recht op comfortabele energiezuinige woningen. Huurwoningen dienen daarom te voldoen aan een steeds verbeterende maximale EPC-score die we afstemmen op de ijkpunten en lange termijndoelstelling 2050. We werken samen met de bouwsector een actie-plan uit om het aanbod van vakmensen te verze-keren zodat de kwaliteitsvolle uitvoering van ambitieuze renovatiedoelstellingen kan worden gegarandeerd. 