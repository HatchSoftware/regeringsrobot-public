5.4 Sport Sporten en bewegen, mensen worden er ontspannen en gelukkig van. Sportende mensen zijn gezonder en voelen zich beter in hun vel. Sport werkt verbindend: sport stimuleert de sociale cohesie, creëert een gevoel van samenhorigheid. Sport dient heel wat andere beleidsdomeinen. In het fijnmazige netwerk van meer dan 25.000 sportclubs is diversiteit welkom, kunnen welzijnsvragen opgepikt worden, kan iedereen excelleren, wordt inclusie bevorderd en is gezondheidspreventie belangrijk. Sporters leren heel wat bij rond samenwerken, doorzetten en discipline. Daarnaast zorgt sport vanuit een eco -nomische dimensie voor duizenden gerelateerde jobs. Investeren in sport en beweging is ook een investering in preventieve gezondheidszorg voor Vlamingen van alle leeftijden. We werken dan ook verder aan een Vlaanderen waar mensen zich goed voelen door een gezonde en actieve levensstijl in een hechte gemeenschap. Hoewel een groot deel van onze bevolking al wekelijks aan sport doet, is het onze ambitie om Vlaanderen inzake sportparticipatie naar de top te brengen en het aandeel sportende Vlamingen tegen 2025 op te drijven. Het bereiken van deze doelstelling kunnen we niet alleen. We positio-neren Sport Vlaanderen als een slimme regisseur die een maximale hefboomwerking nastreeft en inzet op samenwerking met andere beleids-domeinen en alle relevante actoren in het sport-landschap. Sport Vlaanderen inspireert, faciliteert en werkt steeds complementair aan en in optimale samenwerking met de markt en de sportfederaties, onder andere inzake sport-promotie en de organisatie van sportkampen. Om de impact van ons beleid goed te monitoren en steeds over actuele cijfers te beschikken, zetten we een real-time participatiemeting op. We maken van Sport Vlaanderen een datagedreven organi-satie die systematisch data uit het sportland-schap capteert en op een gestandaardiseerde, toegankelijke en begrijpbare manier ter beschik-king stelt. We voorzien Sport Vlaanderen van middelen en de nodige decretale basis om deze opdracht met succes te vervullen. #Sportersbelevenmeer, dat hebben al veel Vlamingen bewezen en willen we nog meer Vlamingen laten ondervinden. We werken daarom verder aan een faciliterend kader voor een sportaanbod voor alle Vlamingen, in elke levensfase en elke situatie, en creëren een echte sport- en beweegmentaliteit. Zo erkennen we het belang en de impact van anders- en lichtgeorganiseerde sportbeoefening en opkomende trends, en blijven dit verder stimuleren. We zetten, samen met onderwijs, onze inspan-ningen verder om sporten en bewegen op school vanzelfsprekend te maken, zowel tijdens als na de schooluren. We willen dit bereiken in alle scholen, voor zo veel mogelijk leerlingen. We overtuigen nog meer ondernemingen van het belang van gezonde en fitte werknemers, zodat zij het voor hun werknemers mogelijk maken om te sporten en te bewegen op, van en naar het werk. Tegen het einde van de legislatuur willen we met behulp van partners 50% van de Vlaamse onder-nemingen met 50 of meer werknemers tot acties hebben aangezet. Samen met relevante partners creëren we een ‘actief ouder worden’- beleid om ook voor deze groep een kwalitatief sport- en beweegaanbod te laten groeien. In samenwerking met andere beleidsdomeinen verhogen we verder de deelnamekansen aan het sport- en beweegaanbod van mensen die hogere drempels ervaren, zoals mensen met een beper-king of mensen in armoede. We geven daarom de Vlaamse G-sportwerking en de Uitpas alle kansen. We blijven de kracht van sport inzetten voor meer inclusie in de samenleving: ook in de toekomst laten we mensen via sport competenties verwerven die kunnen helpen bij sociale inclusie, gemeenschapsvorming, empowerment, educatie, tewerkstelling, … Vertrekkende vanuit bestaande inspirerende voorbeelden uit de sportsector, zorgen we voor het verder verlagen van de drem-pels naar de sport in alle sporttakken. We halen het maximum uit (top)sport-evenementen en leggen hierbij nadruk op duur-zaamheid, innovatie en maatschappelijke impact. We monitoren systematisch de impact van deze evenementen op de sportparticipatie en stemmen het ondersteuningsbeleid hierop af. We moedigen clubs en sportfederaties verder aan om in te zetten op goed bestuur, gekwalificeerde trainers, en professionalisering. We verspreiden de expertise rond het ondersteunen en samenwerken van clubs op administratief en beheersmatig vlak en versterken de bestuurskracht van sportclubs. De Vlaamse sportfederaties en hun koepel-organisatie VSF, de lokale besturen en hun leden-organisatie Isb vzw, blijven uitgesproken partners om een gediversifieerd en kwaliteitsvol sport-aanbod te voorzien op maat van iedereen. Samen met hen stuwen we het aantal sportende Vlamingen verder de hoogte in. We voorzien een eerste evaluatie van het decreet op de georganiseerde sport. We stimuleren nog meer vrijwillige samen-werkingsverbanden tussen naburige sportclubs zodat sportclubs multisporthubs worden met een breed aanbod, waar kinderen én ouders gelijk-tijdig kunnen proeven van verschillende sporten. Hiermee verhogen we het gemeenschapsgevoel en de bestuurskracht in de sportclubs. We investeren verder in hefbomen die de kloof tussen de sport- en bedrijfswereld dichten waar-door ze elkaar inhoudelijk én financieel versterken. We doen dat onder meer met het project matchmaker. Om de jeugdsport te versterken onderzoeken we de mogelijkheden om een Vlaams jeugdsportfonds op te richten. Via het samenbrengen van private en publieke middelen creëren we een hefboom om de sportdeelname en professionele begeleiding van de jeugd te maximaliseren. We bekijken hierbij ook de linken met de vrijstelling bedrijfsvoorheffing, haar bestedingsplicht en bestaande vergoedings-mechanismen in de jeugdsport. We bekijken hoe we jonge sporters op jonge leeftijd met zoveel mogelijk sporten in contact kunnen brengen. We waken erover dat het SportKompas, dat bedoeld is om ervoor te zorgen dat jongeren georiënteerd worden naar de juiste sport zodat ze levenslang blijven sporten, wordt afgenomen in alle Vlaamse scholen en we bekijken waar we deze oriëntatie-tool kunnen inzetten voor talentscouting. We zetten verder in op innovatie, in al zijn vormen, om meer mensen aan het sporten en bewegen te krijgen en de sportsector verder te professionali-seren. We maken nog meer ruimte voor experimen-teel sportbeleid. Sport Vlaanderen speurt naar innovatieve ideeën, in binnen- en buitenland en binnen of buiten de overheid, en verspreidt actief veelbelovende voorbeelden in het Vlaams sportland-schap. We blijven startups in het sportlandschap ondersteunen, via de sportincubator. Voor een goede sportbeleving is het belangrijk dat het aantal gekwalificeerde trainers blijft toenemen op alle niveaus van de sport. De sporttechnische opleidingen worden verbreed met aandacht voor een voldoende pedagogische basis en zonder aan kwaliteit in te boeten. We investeren in digitale leervormen, om de oplei-dingen laagdrempeliger te maken, en zetten verder in op de professionalisering van de sport-kaderopleidingen. De Vlaamse trainersschool evolueert naar een certificerende instantie voor kwalitatieve opleidingen van andere opleidings-verstrekkers. We zoeken een nieuwe werkwijze en samen-werkingen rond wetenschappelijk onderzoek om sneller in te kunnen spelen op beleidsuitdagingen. De Vlaamse regering zet de investeringen in sportinfrastructuur waaronder zwembaden onverminderd voort: we voeren het Globaal Sport infrastructuurplan voor Vlaanderen verder uit en blijven via het decreet investeringen in bovenlokale sportinfrastructuur en topsport-infrastructuur ondersteunen. Daartoe voorzien we jaarlijks 10 miljoen euro extra investerings-middelen voor bovenlokale sportinfrastructuur en eenmalig 10 miljoen euro ter voorbereiding van de komende Olympiade voor topsportinfrastructuur. We behouden de bijzondere regel voor ondersteu-ning van Brusselse projecten en vergroten er de kansen op gedeelde investeringen. We trekken onze inspanningen voor het naschools open-stellen van sportzalen in scholen door en nemen dit meteen mee bij nieuw te bouwen scholen. We zetten onze stimulans verder om speel-plaatsen zo te laten inrichten dat ze aanzetten tot bewegen en ze veilig kunnen opengesteld worden voor de buurt en voor jeugdbewegingen en sportclubs. We blijven beschikbaar om lokale projecten inhoudelijk te ondersteunen met technisch en financieel advies. Om de drempel voor investeringen in sportinfra-structuur verder te verlagen zorgen we ervoor dat de bestaande vrijstelling van onroerende voor-heffing voor sportinfrastructuur wordt geauto-matiseerd. Het financieren van infrastructuur voor topsportevenementen laten we over aan de private sector, of indien wenselijk putten we uit algemene middelen. We maken van onze Sport Vlaanderen centra excel-lentiecentra die een voorbeeld en inspiratie zijn op vlak van infrastructuur, exploitatie, duurzaamheid en innovatie. We onderzoeken de vraag naar een Sport Vlaanderen centrum in Brussel, daarbij verder werkend op de voorstudie die door de vorige Vlaamse regering afgerond werd. We houden het omgevingsbeleid sportvriendelijk: vandaag is slechts 1,54% (21.000 ha) van Vlaanderen recreatiegebied. We houden dit op peil en gaan voor maximaal recreatief medegebruik. We betrekken de sportsector proactief bij omgevings-processen en -beslissingen en volgen vanuit Sport Vlaanderen actief het omgevingsbeleid op. We stimuleren steden en gemeenten om hun pleinen en straten zo in te richten dat ze mensen uitnodigen om te bewegen en te sporten, net als bedrijventerreinen. De Vlaamse regering erkent het belang van fietsen en geeft hier vanuit verschillende domeinen extra prioriteit aan (cf. hoofdstuk mobiliteit). Ook in aanloop naar de organisatie van het WK Wielrennen in 2021 trekken we voluit de kaart van de fiets. Vlaamse topsporters inclusief G-topsporters zijn een rolmodel en inspiratiebron voor onze Vlaamse jeugd én zijn een uithangbord voor een sterk Vlaanderen. We bieden ons toenemende aantal topatleten de beste omkadering en maximale kansen en voorzien daarom een belangrijke bijkomende opstap in topsportmiddelen. We monitoren het effect van Vlaamse topsport-successen op de sportparticipatie. We gebruiken de resultaten van de Olympische Spelen in Tokio en de WK’s en EK’s om het top -sportactieplan te evalueren en om in het vijfde topsportactieplan voor de Olympiade Parijs 2021 – 2024 de krachtlijnen en het focus- en centralisatie-principe verder aan te scherpen. We behouden de goede balans tussen ontwikkelings- en prestatiepro-gramma’s. We hebben daarbij ook aandacht voor de potentiële maatschappelijke impact van topsport en geven topsportfederaties en -coaches toegang tot wetenschappelijk onderbouwde onder steuning. We blijven de topsportwerking verder uitbouwen in de driehoek Gent, Antwerpen en Leuven en investeren dan ook verder in die topsportcampussen. We zetten maximaal in op een Vlaams topsportbeleid en stemmen waar relevant af met de andere gemeenschappen en met het BOIC. We evalueren het verloningssysteem van onze Vlaamse topsporters en zorgen ervoor dat we hen meer kunnen vergoeden o.b.v. competenties en prestaties in plaats van louter op basis van diploma. Om de combinatie van school en een topsporttra-ject haalbaarder te maken, zetten we samen met onderwijs in op digitale ondersteuning en leer-vormen, in het bijzonder in topsportscholen. We zorgen ervoor dat topsporters kunnen blijven rekenen op de carrièrebegeleiders van Sport Vlaanderen die onder andere samenwerken met de VDAB om na de topsportcarrière op de arbeidsmarkt aan de slag te kunnen. Sport moet leuk, integer, veilig en gezond blijven We evalueren het decreet gezond en ethisch sporten om dit beleid verder te versterken. Met de hulp van ICES (Centrum Ethiek in de Sport vzw) ondersteunen we de federaties om verder te bouwen aan een sterk integriteitsbeleid tot in de clubs. We zorgen ervoor dat iedereen zichzelf kan zijn bij het beleven van sport. We zorgen ervoor dat jongeren en volwassenen zich kunnen spiegelen aan haalbare ideaalbeelden, zodat ze op een ethische en gezonde manier aan sport kunnen doen. We zetten blijvend in op een efficiënt en klant-vriendelijk antidoping beleid. De Vlaamse regelge-ving wordt tegen 2021 aangepast aan de nieuwe Wereld antidoping Code en bijhorende stan-daarden. Het repressief antidoping beleid richt zich conform de Wereld antidoping Code in eerste instantie op de elitesporter. Daarnaast bouwt NADO Vlaanderen een sterk preventief beleid uit, zowel naar de elitesporter als naar de breedte-sporter. NADO Vlaanderen blijft als operationeel onafhankelijke entiteit functioneren rond anti-doping. NADO Vlaanderen moderniseert en versterkt zijn eigen interne werking verder, en dit in samenwerking met andere diensten en actoren. We zetten verder in op een sterke rol voor Vlaanderen in het Europees en internationaal sportbeleid. Het voorzitterschap van de Europese Unie (eerste jaarhelft 2024) geeft de mogelijkheid om vanuit Vlaanderen te wegen op de EU-agenda en het Vlaamse sportbeleid te promoten. Investeren in sport en beweging is een investering in preventieve gezondheidszorg voor Vlamingen van alle leeftijden. We kwantificeren deze impact en trekken hieruit de nodige conclusies in het kader van de financiering van het Vlaamse preventieve gezondheidsbeleid. 