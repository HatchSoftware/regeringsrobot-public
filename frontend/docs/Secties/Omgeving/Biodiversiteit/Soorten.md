2.3.4 Soorten We zetten verder in op de uitvoering van soorten-beschermingsprogramma’s op het terrein, met betere coördinatie, afstemming en opvolging. We houden het tempo aan van vier nieuwe soortbe-schermingsprogramma’s per jaar. We pakken de sterke achteruitgang van de (wilde) bijen, bestuivers en andere insecten aan via een actieprogramma gericht op tuinen, publiek groen en landbouwgebied. Vandaag stellen we de terugkeer van grote zoogdieren als wolf, lynx, bever en otter vast in onze contreien. We monitoren hun aanwezigheid en onderzoeken hun effecten binnen Vlaanderen. Desgevallend zetten we in op preventie en vergoe-ding van schade. Het populatiebeheer van ever-zwijnen wordt rationeel en wetenschappelijk onderbouwd aangepakt. De relevante actoren worden betrokken. We vergroten de betrokkenheid en verantwoorde-lijkheid van de jachtsector in het realiseren van de instandhoudingsdoelstellingen. Op basis van wetenschappelijke monitoring stellen we de bejaagbaarheid bij van kwetsbare en zeldzame soorten die achteruitgaan. We perken de impact van invasieve, uitheemse soorten in. Vlaanderen zet een gecoördineerde aanpak op, waarin alle bestuursniveaus hun verantwoordelijkheid nemen, en waarbij we private eigenaars, grondgebruikers en terreinbe-herende organisaties betrekken. 