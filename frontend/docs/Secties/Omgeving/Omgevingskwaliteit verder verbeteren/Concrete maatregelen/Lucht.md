2.5.2.1 Lucht De belangrijkste oorzaken van luchtverontreini-ging blijven verkeer en gebouwverwarming. We zetten in op vergroening van het wagenpark en op de vlotte doorstroming van het verkeer met het oog op het verbeteren van de luchtkwaliteit. We stimuleren emissievrije distributie, zodat vanaf 2025 in de stadskernen emissieloos gereden wordt voor belevering. We geven als Vlaamse overheid ook zelf het goede voorbeeld; vanaf 2021 kopen we niet langer gewone personenwagens met enkel een klassieke verbrandingsmotor. We zorgen ervoor dat 2-takt toestellen voor het onderhoud van openbaar groen uitgefaseerd worden. Er moet meer en betere controle gebeuren van reÃ«le uitstoot van voertuigen om zo emissiefraude tegen te gaan. We zorgen voor een uniform kader voor steden en gemeenten die kiezen voor een lage-emissie-zone. Voor old-timers voorzien we een definitieve en uniforme oplossing. We stimuleren de uitfasering van vervuilende verwarmingstoestellen en vervanging door meer duurzame alternatieven en ijveren bij de federale overheid voor aanscherping van de normen voor nieuwe toestellen. We schaffen de vervangings-premie voor kachels af. Inzake internationale scheepvaart en luchtvaart, bepleiten we op Europees en internationaal niveau strengere normen. Bovendien investeren we verder in walstroom. Zo verbeteren we de luchtkwaliteit in de havenomgeving. 