1.2.1 Kwaliteit Vlaanderen heeft geen andere grondstoffen dan zijn hersencellen. Kennis en kunde, innovatie en ontwikkeling zijn essentieel voor welvaart en welzijn van onze gemeen-schap. Heel wat kwaliteitsindicatoren voor ons onderwijs staan op rood. Het Vlaamse onderwijs heeft altijd tot de Europese top behoord: dat moeten we behouden. Gevalideerde, gestandaardiseerde en genormeerde proeven moeten de vinger aan de pols houden van het onderwijsbeleid als kwaliteitsmonitoring. Op die manier brengen we de leerwinst van jongeren in kaart en willen we zicht krijgen op de scores van elk kind op Europese schaal. Deze instrumenten meten: het bereiken van de eindtermen, de leerwinst van de leerlingen, de leerwinst op schoolniveau. Ze zorgen ook voor een internationale benchmarking. Een onafhankelijke instantie ontwikkelt deze kwaliteitsinstrumenten met betrokkenheid van de onderwijs-verstrekkers. Deze proeven zijn per definitie net- en koepeloverschrijdend. Deze proeven zullen in eerste instantie focussen op Nederlands (begrijpend lezen, schrijven, gram-matica) en Wiskunde. De proeven worden door alle scholen afgenomen van alle leerlingen op twee momenten in het lager onder-wijs, net zoals aan het einde van de eerste graad van het Secundair Onderwijs en aan het einde van het Secundair Onder-wijs. Op termijn vervangen deze meet-instrumenten de bestaande proeven. De resultaten worden teruggekop-peld op leerling- en schoolniveau aan de scholen en, geanonimiseerd op indivi-dueel niveau, aan de overheid (inclusief inspectie en onderwijsverstrekkers), en onderzoekers ter beschikking gesteld. Ook voor de toelatingsproeven en andere proeven zullen we op deze manier werken. Het is absoluut niet de bedoeling om een classificatie van scholen op te stellen, dan wel om de leerwinst te vergroten. Vlaanderen blijft deelnemen aan internatio-naal vergelijkend onderzoek. Op die manier wil de overheid de kwaliteit van ons onder-wijs permanent monitoren en er ook voor zorgen dat alle leerlingen maximale kansen krijgen om hun talenten uit te bouwen en worden leerkrachten gestimuleerd om blijvend ambitieus onderwijs aan te bieden. Aan de hand van de resultaten van de net- en koepeloverschrijdende proeven, kunnen we bijsturen waar dat nodig is. Scholen waarvan de leerlingen significant minder leerwinst genereren op die proeven, moeten in een vrij te kiezen begeleidings-traject stappen om de kwaliteit van hun onderwijs te verhogen. Indien vakken worden geclusterd, blijft het in alle communicatie met ouders, leer-krachten en leerlingen duidelijk welke vakken daarvan onderdeel uitmaken. We bepalen overal een minimaal aantal lesuren Nederlands en Wiskunde. In de derde graad van het secundair onder-wijs kan het gemeenschaps onderwijs overschakelen van 2u levensbeschouwing naar 1u levensbeschouwing en 1u inter-levens beschouwelijke dialoog, waarbinnen eveneens (vakoverschrijdende) eindtermen die passen binnen burgerschap worden gerealiseerd. We gaan de dialoog aan met alle betrokkenen om aan leerlingen die kiezen voor een vrijstelling, een zinvolle invulling aan te bieden. Op basis van één eenvoudige en uniforme tabel voor heel Vlaanderen, moeten ouders en leerlingen zicht krijgen op het volledige leertraject van het eerste tot het laatste jaar. Deze tabel omvat enerzijds de door de overheid ontwikkelde matrix met de studie-domeinen, finaliteiten en onderwijsvormen (BSO, KSO, TSO, ASO) en anderzijds voor de eerste graad de basisopties en pakketten. Bij het verder uitrollen van de eindtermen, blijft de focus op kennisverwerving naast aandacht voor vaardigheden en attitudes. De leerplanmakers linken de eindtermen in alle transparantie aan vakken. We hebben hier ook bijzondere aandacht voor het samenspel tussen de beroepskwalificaties en eind-termen zodat leerlingen uit BSO, en desgeval-lend TSO, goed voorbereid op de arbeids-markt komen, met zodoende een goed evenwicht inzake basis- en beroepsvorming. We zorgen ervoor dat de opleidingen inhoudelijk up-to-date zijn en inspelen op de realiteit van morgen, zeker ook wat de nodige digitale en transversale competen-ties betreft. Alle opleidingen Secundair Onderwijs dienen specifiek genoeg voor de betrokken studierichting aan te sluiten op ofwel de noden van de arbeidsmarkt, ofwel op de startkwalificaties van het Hoger Onderwijs of op beide. De samenstelling van de ontwikkelcommis-sies voor de eindtermen wordt vastgelegd door de Vlaamse regering. Ze voorziet eveneens een stuurgroep die het kader bewaakt waarin de ontwikkelcommissies eindtermen moeten werken. Wanneer leerlingen een getuigschrift, attest of diploma verwerven via de examencom-missie, moeten we er verder over blijven waken dat dezelfde kwaliteit gegarandeerd wordt als op school. Voor de externe kwaliteitscontrole versterken we de onderwijsinspectie. De onderwijsinspectie krijgt permanent de bijkomende opdracht om de ondersteuning en begeleiding te auditen. Naast diploma’s kijken we ook naar verworven vaardigheden. We maken bewezen competenties maximaal zichtbaar en certificeren ze (EVC). We blijven ondernemingszin, ondernemer-schap en het aanleren van ondernemers-competenties stimuleren. We informeren leerlingen in de laatste graad van het secundair onderwijs actief over het statuut van student-ondernemer. Daarnaast maken we gebruik van de mogelijkheid om ook ondernemers en bedrijfsleiders als voor-drachtgevers gastlessen te laten geven in het leerplichtonderwijs voor bepaalde opleidingsonderdelen. De opleidingen van de Syntra vzw’s hebben een eigen profiel voor praktijkgerichte opleidingen. We bevestigen ons vertrouwen in de leraars en in de klassenraad. Via gerichte nascholing dicht bij de onderwijspraktijk en op vraag van leerkrachten en directies, bieden we leraren de mogelijkheid zich verder te professionaliseren. De middelen daartoe worden maximaal aan de scholen gegeven zodat zij, in akkoord met directies en leerkrachten, deze middelen kunnen besteden aan die begeleiding en nascholing die ze noodzakelijk achten. In dialoog met scholen en ouders gaan we na hoe we de voortschrijdende juridisering van ons onderwijs, waarbij beslissingen van klassenraden en schoolbesturen almaar vaker worden aangevochten en worden voorgelegd aan de rechter, op een concrete manier kunnen terugdringen. Een rechter kan immers enkel oordelen over de confor-miteit van een act aan een rechtsregel, niet over de inhoudelijke vorming en opleiding van leerlingen. De vrees voor juridische procedures leidt in de praktijk al te vaak tot een overdreven verantwoordingsdrang bij de evaluatie van leerlingen. Op die manier wordt de planlast voor scholen verhoogd. Om de juridisering tegen te gaan en om beroeps-procedures te vermijden, herbekijken we het Decreet Participatie en Leerlingenrechten. De onderwijsmiddelen moeten in alle onderwijsniveaus prioritair ingezet worden waarvoor ze bedoeld zijn én waar de leerlingen die ze genereren zich bevinden: dat is in de klas en in de school. We brengen duidelijk in beeld hoeveel mensen en middelen van de scholen naar de koepels, netten en inrichtende machten of andere externen vloeien (= nulmeting). We nemen ter zake maatregelen. Wanneer scholen extra diensten inkopen, beschikken ze over vrijheid. Praxisonderzoek voor onderwijs moet gericht zijn op leerwinst bij leerlingen en effectiviteit in de klas. Ongekwalificeerd schoolverlaten moeten we verder terugdringen. Vroegtijdige schoolverlaters blijven we nauwgezet verder opvolgen. Hiertoe koppelen Onderwijs en Werk hun databanken met onder andere als doel iedereen aan te zetten tot het behalen van een kwalificatie of diploma. Met betrek-king tot de doelgroep van de ‘NEET’s’ zetten we verder in op de samenwerking met het beleidsdomein Werk om deze jongeren zo snel mogelijk terug naar een onderwijs-traject te begeleiden. We voeren een actief beleid tegen alle vormen van spijbelen. We zetten verder in op het ondersteunen en versterken van scholen bij het ontwikkelen en uitvoeren van hun antipestbeleid. Een sociaalmediabeleid met bijzondere aandacht voor cyberpesten is daarbij een vanzelfsprekend onderdeel. Naar aanleiding van de erkenning van scholen maken we werk van een strikte naleving van de voorwaarden in het bijzonder wat de toepassing van de grond- en mensenrechten betreft (zoals vervat in o.a. het IVRK en EVRM). Een school kan enkel erkend of gesubsidi-eerd worden na formele goedkeuringsbe-slissing bij ministerieel besluit. Het principe van de automatische erkenning hiervan vervalt op alle niveaus. We evalueren, versterken en breiden het bestaande protocol tussen de Staatsveiligheid en het beleidsdomein Onderwijs uit, met daarbij bijzondere focus op gegevensdeling en informatieverstrek-king, onder meer in de context van radicali-sering, veiligheid van de staat en (problema-tische en/of buitenlandse) financiering van de nieuw te erkennen school. De Onderwijsinspectie zal de komende vijf jaar meer focussen op individueel en collectief huisonderwijs. De controle op het (collectief) huisonderwijs, de zoge-naamde privéscholen, wordt strakker door de onderwijsinspectie steeds de controles te laten uitvoeren op de leslocaties waar het collectief huisonderwijs plaatsvindt. De onderwijsinspectie dient tevens een beoor-deling te maken over de scholen zelf i.p.v. enkel controle op de individuele leerling. In het Provinciaal en het Gemeenschaps-onderwijs zorgen we voor de levens-beschouwelijke neutraliteit voor leer-krachten en leerlingen. Voor het vrij onderwijs en dat van de steden en gemeenten geldt de autonomie. Het Deeltijds Kunstonderwijs kent een toenemend succes. Het decreet Deeltijds Kunstonderwijs wordt geëvalueerd en zo nodig bijgestuurd om tot een rationeel onderwijsaanbod te komen. We vragen scholen om zelf actief aan kostenbeheersing te doen, aan het begin van het jaar een kostenraming mee te geven, te voorzien in gespreide betalingen en in dialoog te treden met ouders met betalingsmoeilijkheden. Voor het kleuter- en lager onderwijs doen we inspanningen om de lege-brooddozen-problematiek aan te pakken. Met uitgeverijen, ontwikkelaars en onder-wijsverstrekkers stellen we een ethische code op om onder meer afspraken maken over de ontwikkeling en het gebruik van (invul)handboeken en onderwijssoftware. We gaan complexloos om met de Vlaamse identiteit, met wie we zijn en waar we vandaan komen. We stellen in navolging van Nederland een Canon van Vlaanderen op. Deze werkt met vensters: personen, gebeur-tenissen en cultureel erfgoed laten samen het verhaal van de historische en culturele ontwikkeling van Vlaanderen als Europese natie zien. De Canon wordt samengesteld door een onafhankelijke en pluralistisch samengestelde wetenschappelijke commissie en is in de eerste plaats bedoeld ter ondersteuning voor het onderwijs en, in aangepaste vorm, van de inburgerings-cursus voor onze nieuwkomers. We bestendigen de inspanningen voor gezonde voeding en extra beweging op school binnen het ruimer gezondheidsbeleid. 