1.2.7 Secundair onderwijs Vanaf 1 september 2019 rollen we jaar per jaar de modernisering van het secundair onderwijs uit. We vervolmaken de hervor-ming in functie van transparantie en excellentie. We zorgen ervoor dat de oplei-dingen inhoudelijk up-to-date zijn en inspelen op de realiteit van morgen, zeker ook wat de nodige digitale en transversale competenties betreft. Alle opleidingen Secundair Onderwijs dienen specifiek genoeg voor de betrokken studierichting aan te sluiten op ofwel de noden van de arbeidsmarkt, ofwel op de startkwalificaties van het Hoger Onderwijs of op beide. Er kan geen sprake zijn van een brede eerste graad. Er geldt een getrapte studie-keuze waarbij de inhoudelijk onderscheiden basisopties en pakketten steeds richting-gevend zijn voor de verdere studiekeuze-mogelijkheden in volgende jaren en graden. Ook na het eerste jaar zal de klassenraad aan elke leerling een oriënterend advies geven over de logische verdere studiekeuzes en bij uitzondering keuzes beperken. Op basis van één eenvoudige en uniforme tabel voor heel Vlaanderen moeten ouders en leerlingen zicht krijgen op het volledige leertraject van het eerste tot het laatste jaar. Deze tabel omvat enerzijds de door de overheid ontwikkelde matrix met de studie-domeinen, finaliteiten en onderwijsvormen (ASO, BSO, KSO, TSO) en anderzijds voor de eerste graad de basisopties en pakketten. Om bovenstaande principes ook in de praktijk gerealiseerd te zien, treden we desnoods regelgevend op. Het evaluatiesysteem moet duidelijk en betrouwbaar zijn voor ouders en leerlingen, met minimale planlast voor leerkrachten, waardoor juridische interpretaties worden vermeden. Herexamens zijn voor een klassenraad een goed instrument om bepaalde leerlingen de kans te geven om alsnog over te gaan naar het volgende jaar of om een bepaalde studierichting, basisoptie of pakket te volgen. In het algemeen moet opnieuw meer vertrouwen gegeven worden aan de klassen-raden, die met kennis van zaken leerlingen oriënteren op basis van formele evaluaties. We investeren extra in de didactische uitrusting van klassen die gebruikt worden voor technisch of zorg georiënteerde opleidingen, met name in het TSO en BSO zodat leerlingen leren werken met moderne apparatuur die zij op de arbeidsmarkt ook zullen bedienen. We maken voortaan maximaal gebruik van de kansen die duaal leren kan bieden als een volwaardige leerweg. We stimuleren daarbij zowel het onderwijsveld als de bedrijven om elkaar hierin maximaal tegemoet te komen vanuit een welbegrepen wederzijds belang. We zetten verder in op het belang van duaal leren als volwaardige leerweg. We breiden het duale aanbod in het secundair onderwijs versneld uit naar meer richtingen met een dubbele finaliteit (doorstroom/arbeidsmarkt) en doorstroomfinaliteit TSO. Daarnaast onderzoeken we duaal leren in richtingen in ASO. We blijven inzetten op kwaliteitsvolle mentoropleidingen. We stimuleren elke student om zijn of haar studie succesvol af te ronden en rekenen op eenieders engagement en verantwoordelijk-heid. De naamloze leerjaren bouwen we uit tot sterke schakels voor jongeren die vanuit BSO en TSO (dubbele finaliteit) de overstap naar een graduaat en bacheloropleiding willen maken. Ook in het ASO en TSO (door-stroomfinaliteit) richten we optioneel (en in overleg met de hogescholen en universi-teiten) een schakeljaar in als voorbereiding op het hoger onderwijs. Deze opleidingen worden georganiseerd op het niveau van het secundair onderwijs. Elke leerling onder-steunen we bij de studiekeuze. De personeelsomkadering van het secundair onderwijs moet vanzelfsprekend maximaal transparant en doelgericht worden ingezet. Net als de werkings-middelen worden ze ingezet voor de leerling en leerkracht in de klas en de school. Evenzeer zorgen we dat extra middelen, inclusief GOK-middelen, enkel gebruikt worden voor die leerlingen die ze genereren en voor het vooropgestelde doel en dus niet voor overkoepelende structuren. Elke afwijking van deze beginselen dient te worden gemotiveerd. Controle gebeurt steekproefsgewijs. We zien er op toe dat schoolbesturen hun werkingsbudget en omkadering nauwer laten aansluiten bij de administratieve eenheden en de leerlingen die de middelen genereren. Ook in het secundair onderwijs wordt ingezet op talenkennis: zowel kennis van het Nederlands als kennis van moderne vreemde talen is uiterst belangrijk in onze kennismaatschappij. Er wordt een weten-schappelijke evaluatie uitgevoerd van de impact van CLIL op de leerprestaties van de leerlingen. De maatregelen inzake taal en integratietrajecten Nederlands worden analoog met het basisonderwijs ook in het secundair onderwijs ingevoerd. We hebben oog voor digitale innovaties in de klas van de toekomst en voor de bijho-rende ICT-toepassingen. In samenwerking met het bedrijfsleven maken we werk van een kwaliteitsvolle didactische uitrusting voor (nijverheids-) technische en beroepsgerichte opleidingen in het secundair onderwijs. We blijven inzetten op het vergroten van het draagvlak voor technologie, innovatie en wetenschap bij de Vlaming. We maken een nieuw ambitieus STEM-actieplan 2020-2030 over de beleidsdomeinen heen. 