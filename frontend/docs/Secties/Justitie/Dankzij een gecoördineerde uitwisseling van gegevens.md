3.4 Dankzij een gecoördineerde uitwisseling van gegevens De strijd tegen gewelddadige radicalisering en extremisme heeft aangetoond dat ook de Vlaamse overheid, en al haar diensten en voorzieningen, gebaat zijn bij een vlotte informatie-uitwisseling met de federale inlichtingen- en veiligheidsdiensten, maar ook bijvoorbeeld met de lokale overheden. Informatie-uitwisseling tussen de verschillende niveaus is evenwel ook nodig in een ruimere context dan gewelddadige radicalisering en extremisme. We creëren een decretaal kader zodat medewerkers van Vlaamse diensten en voorzieningen kunnen deelnemen aan een LIVC-R zonder dat ze daarbij hun eventuele beroepsgeheim schenden. Om de informatiepositie van de Vlaamse overheid te versterken, wordt een verbindings-officier met veiligheidsmachtiging geïnstal-leerd, die de informatie-uitwisseling tussen federale inlichtingen- en veiligheidsdiensten en diensten en voorzieningen van de Vlaamse overheid coördineert. Dit betekent dat de reeds bestaande informatiestromen blijven bestaan, maar dat de verbindingsofficier ook in kennis wordt gesteld van deze informatie zodat die een globaal beeld kan vormen. 