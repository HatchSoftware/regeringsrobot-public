1.2.3.5 Zorgberoepen De Vlaamse regering wil werk maken van een zorgshift. We blijven daarvoor inzetten op werkbaar werk in de zorgsector. Samen met de beleidsdomeinen Werk en Onderwijs voeren een geïntegreerde aanpak om de instroom binnen de zorgsector te ver groten en het retentiebeleid te verbeteren om aan de nijpende vraag naar personeel tegemoet te komen. Het indammen van uitstroom is immers even essentieel als het versterken van de (zij)instroom. We maken – samen met het beleidsdomein Werk - prioritair werk van een gedetailleerd en betrouwbaar kadaster van de gezond-heidszorgberoepen, waarbij we ook moni-toren naar instroom en uitstroom. De instroom van zorgpersoneel kan ook uit het buitenland komen, maar in het kader van de patiëntveiligheid leggen we taalvereisten op. Daarbij is de kennis van het Nederlands een vereiste om zorg behoevenden in de eigen taal te helpen. Goede zorg begint namelijk met een goede communicatie tussen zorg-verstrekker en patiënt, cliënt, oudere en zijn/haar omgeving. Sociale ondernemers moeten op vlak van waardering en omkadering van personeel meer mogelijkheden krijgen zodat ze geactiveerd en gefaciliteerd worden om werken in de zorg aantrekkelijker te kunnen maken, vb. via innovatieve arbeidsorgani-satie. We ondersteunen initiatieven met betrekking tot innovatieve zorgorganisatie die aantoonbaar de werkdruk verlichten. We voorzien een grondige verlaging van administratieve taken bij het zorgperso-neel. De verzelfstandigde agentschappen en het departement formuleren halfjaarlijks concrete voorstellen om administratieve verplichtingen af te schaffen, te vereenvou-digen of te integreren. Er is ook nood aan doorgedreven taakuitzuivering tussen de zorgberoepen onderling. We behouden de leerladder in de zorg zoals die nu bestaat, met een volwaardig eigen profiel en takenpakket voor de HBO5- verpleegkunde opgemaakt met vertegen-woordigers van HBO5-verpleegkundigen en de sector. We ijveren er voor dat dit eigen profiel verankerd wordt in de federale wet op de gezondheidsberoepen en geven dit eigen profiel vorm in een gemengde commissie Vlaams (onderwijs/welzijn) en federaal (volksgezondheid). We maken de onderwijs-inspectie verantwoordelijk voor het toezicht op de kwaliteit van de opleiding.. 