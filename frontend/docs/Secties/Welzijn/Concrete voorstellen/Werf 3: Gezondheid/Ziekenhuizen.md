1.2.3.4 Ziekenhuizen De hervorming van het ziekenhuislandschap in netwerken wordt verder gezet. De zorgs-trategische planning is in de voorbije regeerperiode van een kader voorzien en wordt getest in de locoregionale samenwer-kingsverbanden die hiermee aan de slag kunnen. Dit moet leiden tot een betere verde-ling van het aanbod en minder overlap. Binnen de regionale zorgzones zorgen we ook hier voor de verdere afstemming met de eerstelijn en de netwerken GGZ. We zetten verder in op alternatieve tussen-vormen van geïntegreerde zorg, waarbij we vragen aan de federale overheid om de inspanningen van Vlaanderen op dit vlak met financiële prikkels te waarderen. Waar nodig maken we bilaterale akkoorden met de federale overheid zonder dat de andere gemeenschappen partij hoeven te zijn, om zo het Vlaamse zorgbeleid maxi-maal af te stemmen op de specifieke noden van de Vlaamse bevolking. Voor de ziekenhuisinfrastructuur komen we de gemaakte afspraken na. Nieuwe bouwdossiers worden getoetst aan de goedgekeurde zorgstrategische plannen. We stimuleren daarbij dossiers die gestoeld zijn op innovatieve concepten op vlak van samenwerking binnen netwerken. Vlaanderen zal het toegewezen aantal NMR-scanners verdelen in functie van de zorgnood. We laten een onafhankelijke studie uitvoeren naar de personeelsnormering. We rollen de K-diensten verder uit. Voor het niet-dringend patiëntenvervoer werden in de vorige regeerperiode de erken-ningsnormen en kwaliteitsvereisten vast gelegd. Zoals bij de hervorming van de dringende geneeskundige hulpverlening zorgen we ook bij het niet-dringend patiënten vervoer voor tariefzekerheid voor de patiënt. Het systeem van het niet-dringend ziekenvervoer moet vlot toegankelijk zijn door het instellen van een eenvormig oproep systeem. Hierdoor kunnen vraag en aanbod optimaal op elkaar afge-stemd worden. We blijven inzetten op kwaliteitseisen voor ziekenhuizen. Het huidig accrediterings-systeem wordt in samenspraak met de sector beoordeeld op zijn meerwaarde. De kwaliteit van de ziekenhuizen wordt geïnspecteerd door een versterkte Vlaamse zorginspectie. In het kader van de algemene bevoegdheid voor kwaliteitsbeleid en naar analogie met datgene wat voor de Woonzorgcentra is ontwikkeld, wordt voor de algemene zieken-huizen door het bevoegde agentschap en in overleg met de betrokken stakeholders en de zorginspectie, een aangepast referentie-kader kwaliteit van zorg inzake vroegtijdige zorgplanning, palliatieve zorg en levensein-dezorg (o.a. euthanasie) ontwikkeld. 