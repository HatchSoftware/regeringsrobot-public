1.2.3.1 Preventie, gezondheidspromotie en vroegdetectie Beter voorkomen dan genezen. Preventie en vroegdetectie zijn speerpunten binnen het Vlaamse welzijns- en gezondheids-beleid. We herzien het Preventiedecreet met het oog op een efficiënte inzet van de verhoogde middelen en het realiseren van zo groot mogelijke gezondheidswinsten. Door de gezonde keuze de eenvoudigste te maken zetten we op een slimme manier in op preventie. In het decreet hanteren we als leidraad het gebruik van de inzichten van gedragswetenschappen (nudging). We versterken de rol van de lokale besturen en de eerstelijnszones. We betrekken ook de eerstelijnszorgberoepen bij preventieve campagnes. We verzamelen de werkende methodieken en zetten deze gericht in. We onderzoeken nieuwe onderbouwde inzichten in project-fase. Niet-werkende methodieken en acties worden stopgezet. We zorgen ervoor dat de uitvoerende partners voldoende inzetten op registratie, monitoring en gegevensuitwisse-ling. Het preventiebeleid moet meer tastbaar en meetbaar worden, zodat we de finaliteit van het beleid kunnen zien. We koppelen de middelen aan concrete doelstellingen en hun doelmatigheid. We (her)evalueren gezondheidsdoelstel-lingen die moeten inspelen op de actuele trends. In overleg met de partners op het werkveld en op basis van wetenschappelijke evidentie worden deze doelstellingen via voortgangsrapportages verder opgevolgd. We werken samen met de andere beleidsdo-meinen (Sport, Werk, Onderwijs, enz.) in het kader van preventief welzijnsbeleid. Een goede mondhygiëne wordt een nieuwe gezondheidsdoelstelling, zowel voor kinderen (via afspraken met de scholen) als voor mensen die verblijven in residentiële zorgsettings (kinderen, jongeren, ouderen). We zetten in het bijzonder ook in op het bereiken van kwetsbare groepen. We kunnen hiervoor mondhygiënisten inschakelen. We maken werk van de ‘Generatie Rookvrij’, waarbij elk kind geboren vanaf 2019 rookvrij kan opgroeien en niet begint met roken. Op basis van wetenschappelijk onderzoek gaan we na hoe we de preventieve kanker-screening (bijvoorbeeld borstkanker, darmkanker, huidkanker) en de vroegtijdige opsporing van zeldzame ziekten verder kunnen uitbreiden. We focussen hierbij in het bijzonder op het verbeteren van de participatie van kwetsbare groepen. We nemen concrete maatregelen om de verdere opmars van obesitas en diabetes tegen te gaan. We maken gebruik van geïntegreerde coaching programma’s (gewicht, roken, stress, beweging, enzo-voort) om mensen te helpen hun levens-wijze aan te passen. Een geïntegreerde aanpak van seksuele gezondheid moet voldoende aandacht krijgen binnen het gevoerde beleid. We zetten hierbij o.a. in op risicogroepen. We blijven het belang van het Vlaams vaccinatieschema voor de volksgezondheid sterk benadrukken. Daartoe dienen ouders sterk gesensibiliseerd te worden. Dat doen we met intensieve informatie- en sensibilise-ringscampagnes om de burgers te infor-meren over de meerwaarde van vaccinaties en we bestrijden fake news over de gezond-heidsrisico’s ervan. We gaan ook na welke bijkomende vaccinaties gezondheidsecono-misch relevant zijn voor de volksgezondheid. Op basis daarvan bekijken we of het Vlaams vaccinatieschema kan worden uitgebreid. We houden daarbij rekening met het advies van de Hoge Gezondheidsraad. We zorgen voor een betere registratie van griepvaccinatie zowel bij instellingen als bij bedrijven. Voor mensen die werken in de gezond-heidszorgsector of beroepsmatig veel in contact komen met kleine kinderen of andere risicogroepen is de vaccinatie extra belangrijk. Zij hebben een bijzondere verantwoordelijkheid tegenover hun pati-enten die extra kwetsbaar zijn. We drijven de vaccinatiegraad op. In het kader van preventie en gezondheids-bevordering leggen we meer klemtonen op een gezonde omgeving, waarbij milieu en natuur een meer prominente plaats krijgt. Hiervoor is overleg en afstemming nodig met het beleidsdomein Omgeving. Ook een gezonde woon- en schoolomgeving verdienen hierbij de nodige aandacht. 