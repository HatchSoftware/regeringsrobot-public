1.2.1.2 Adoptie We kenden vijf bewogen jaren binnen het adoptielandschap tijdens de vorige regeer-periode, waarbij we hervormingen door-voerden in zowel de binnenlandse als de interlandelijke adoptie. Uit de hoorzittingen over gedwongen adopties in de jaren ‘70 en ‘80 volgden formele excuses vanuit de Vlaamse overheid en werd meer aandacht geschonken aan ‘afstamming’, onder meer door middel van de oprichting van een afstammingscentrum en bijhorende DNA-databank. Tijdens de komende regeerperiode bouwen we dit centrum verder uit en maken we werk van de data-bank. De evoluties binnen de binnenlandse en interlandelijke adoptie volgen we verder op en sturen we bij waar nodig. Deze Vlaamse regering verbindt zich tot een grondig onderzoek naar adopties en herkomst bij interlandelijke adoptie. Daartoe richten we een expertenpanel voor interlandelijke adoptie op. We bestu-deren de mogelijkheid om dit onderzoek te kaderen in een breder internationaal onderzoek in samenwerking met andere landen. Op basis van de resultaten van deze onderzoeken, nemen we maatregelen om interlandelijke adopties naar Vlaanderen te verbeteren. We blijven oog hebben voor de vereenvou-diging van de adoptieprocedure en de bijhorende kosten. 