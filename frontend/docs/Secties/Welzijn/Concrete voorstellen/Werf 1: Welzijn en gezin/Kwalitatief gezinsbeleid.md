1.2.1.1 Kwalitatief gezinsbeleid We zorgen voor voldoende, toegankelijke en betaalbare kinderopvang met een goed evenwicht tussen de verschillende types kinderopvang en een mix van groepsopvang en gezinsopvang, zodat ouders zelf het opvangtype kunnen kiezen. We voorzien hiervoor een verder groeipad. De kinderop-vang in Vlaanderen neemt zijn economische, pedagogische en sociale functie ten volle op. Inclusieve kinderopvang voor kinderen met een handicap en flexibele kinderopvang voor wie niet van negen tot vijf werkt, en occasio-nele kinderopvang zijn hierbij prioritair. Daarnaast hebben we hierbij oog voor de verschillen in de noden tussen de verschil-lende steden en gemeenten en stimuleren het gebruik van het Nederlands. We evalu-eren de voorrangsregels en hun toepassing en zorgen voor effectieve voorrang voor kinderen van werkende ouders en ouders die een opleiding volgen in het kader van een traject naar werk. We hebben aandacht voor de financiële leefbaarheid van de kinderopvangsector. Daarom koppelen we een vergunning voor een opvangplaats aan een basissubsidie en zetten we een traject uit naar gelijke arbeids- en subsidievoorwaarden voor alle initiatieven uit de voorschoolse kinderop-vang die vergund zijn om te werken met een inkomensgerelateerd tarief. Bovendien moet het mogelijk zijn om plaatsen met inkomenstarief en plaatsen met vrije prijs op één locatie te combineren. Door flexibilisering van de regelgeving stimu-leren we de optimale benutting van de vergunde capaciteit binnen de kinderopvang. We creëren hierdoor de mogelijkheid tot extra prestaties in het streven naar een maximaal toegankelijke kinderopvang in Vlaanderen. We willen het sociaal ondernemerschap in de kinderopvang alle kansen blijven geven. Daarom schrappen we voor 1 april 2020 de verplichtingen om vanaf 18 plaatsen in de groepsopvang te moeten werken als vennootschap met sociaal oogmerk en enkel met werknemers. Wanneer een organisator van een groepsopvang over 2 of meer vestigingsplaatsen beschikt, verwachten we dat deze opvangvorm gebeurt met rechtspersoonlijkheid. We maken ook verder werk van minder admi-nistratieve lasten. Tot slot voorzien we ook de mogelijkheid dat initiatiefnemers in de gezinsopvang hun capaciteit (deels) kunnen omzetten naar capaciteit groepsopvang (in dezelfde locatie of elders in de regio). De campagnes ter promotie van de gezinsopvang houden we aan. Het Vlaams parlement voorzag in de voor-bije regeerperiode de decretale basis voor een nieuw kader van buitenschoolse opvang voor kinderen van de basisschool. We voeren dit decreet verder uit met een sterke regierol voor de lokale besturen en prioriteit voor de combinatie werk-gezin waarbij ook de opvang voor en na de schooluren die vandaag in het onderwijs wordt gerealiseerd wordt meegenomen. De voorziene overgangsperiode wordt hierbij ook vormgegeven. We stemmen de uitwer-king verder af met andere bevoegdheidsdo-meinen zoals Onderwijs, Sport en Jeugd. Om de combinatie werk en gezin ook werk-baar te maken voor ouders met onregelma-tige en flexibele arbeidstijden gaan we in overleg met de betrokken Vlaamse en fede-rale ministers voor de nodige flexibilisering van het aanbod aan kinderopvang. We blijven het lokaal geïntegreerd beleid ten aanzien van gezinnen, en in het bijzonder sociaal kwetsbare gezinnen, versterken door te investeren in de uitbouw van de Huizen van het Kind en voorzien hiervoor financiële middelen voor de lokale besturen. We leggen er linken naar kinderopvang, opvoedings-ondersteuning, preventieve gezondheidszorg en het Groeipakket. De huidige werking van de Huizen van het Kind onderwerpen we aan een monitoring en evaluatie. Een onafhankelijke instantie evalueert de dienstverlening van Kind & Gezin aan de hand van een tevredenheidsmeting bij de gebruikers (o.a. ouders en initiatiefnemers). 