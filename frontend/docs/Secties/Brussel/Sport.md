5.10 Sport De nood aan bijkomende sportinfrastructuur in Brussel is gekend. De Vlaamse regering behoudt de bijzondere voorrangsregel voor ondersteuning van Brusselse projecten inzake sportinfrastruc-tuur en vergroot de kansen op gedeelde investe-ringen. Heel specifiek wordt onderzocht hoe de Vlaamse regelgeving en subsidievoorwaarden beter kunnen inspelen op de Brusselse realiteit en/of de eerder bestudeerde nieuwe topsportin-frastructuur van Sport Vlaanderen in Brussel alsnog kan worden gerealiseerd. We blijven ook volop inzetten op het naschools openstellen van sportzalen in scholen en nemen dit meteen mee bij nieuw te bouwen scholen. We richten speelplaatsen zo in dat ze aanzetten tot bewegen en we ze veilig kunnen openstellen voor de buurt en voor jeugdbewegingen en sportclubs. We bekijken op welke wijze sportfederaties en sportverenigingen overtuigd kunnen worden om ook in Brussel aanwezig te zijn en een Nederlandstalig aanbod te ontwikkelen. Het is belangrijk dat in Brussel de noden inzake sportin-frastructuur beter in kaart gebracht worden zodat ook de Vlaamse Gemeenschap en sportfe-deraties en -clubs hier beter op kunnen inspelen. 