2.2.3 Sociale voordelen volgens de hoogte van het inkomen Om ervoor te zorgen dat werken steeds lonender is dan niet-werken maken we voor mensen op beroepsactieve leeftijd de sociale voordelen afhankelijk van de hoogte van het inkomen en niet langer louter van een bepaald statuut als niet- werkende. Hierdoor kunnen ook werkenden met een laag inkomen er beroep op doen of verdwijnen deze voordelen niet meteen als men aan de slag gaat. Dit is vandaag reeds het geval in de vernieuwde Vlaamse kinderbijslag en schooltoelagen in het Groeipakket. We breiden dit principe uit naar andere sociale voordelen zoals bv. het sociaal tarief voor water, het sociaal tarief van een abonnement bij De Lijn, en het minimum tarief voor kinderopvang dat niet via de OCMW’s wordt verleend. We onderzoeken in dit verband ook de noodzaak om een bovenlokaal kader te voorzien voor de aanvullende steun die de lokale besturen vandaag naast het leefloon toekennen voor o.m. de terugbetaling van medicatie en geneeskundige verzorging, betaling schoolfacturen, sportabonne-menten,… Op die manier geven we de lokale besturen een kader om met respect voor de lokale autonomie ervoor te zorgen dat deze aanvullende steun terecht komt bij de groep die er het meest nood aan heeft en tegelijk het risico op een werkloosheids- of inactivi-teitsvallen te vermijden. 