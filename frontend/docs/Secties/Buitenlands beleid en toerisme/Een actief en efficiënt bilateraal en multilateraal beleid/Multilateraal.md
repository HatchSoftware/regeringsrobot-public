4.5.2 Multilateraal De Vlaamse regering zet zich in voor de realisatie van de doelstellingen voor duur-zame ontwikkeling, vervat in de Agenda 2030. Daartoe kiest zij voor een beperkt aantal partnerorganisaties, met een mandaat dat aansluit bij de Vlaamse sterktes en beleids-doelen die de regering zich stelt, m.a.w. daar waar dat nuttig is en tot resultaten leidt. Onmiddellijk na haar aantreden legt de Vlaamse regering deze lijst vast. Er wordt per organisatie grondig nagegaan wat de gevolgen van de samenwerking zijn voor ons beleid, of lidmaatschap zinvol is en de financiële bijdrage in verhouding is. Multilaterale samenwerking laat ook toe om Vlaamse expertise en technologie te inter-nationaliseren en kan ook opportuniteiten voor Vlaamse actoren bieden. We hebben oog voor deze synergiën met economische, culturele, academische en parlementaire diplomatie. In de samenwerking met de OESO ijveren we voor een groeiend gebruik van regionale cijfers en aanbevelingen die zijn uitgesplitst op deelstaatniveau. We sturen bij de FOD Buitenlandse Zaken aan op een ondersteunende en proactieve reflex om de Vlaamse deelstaat voluit te betrekken, daar waar deelstaatbevoegd-heden spelen, bij het bepalen van de bilate-rale en multilaterale relaties van het land. 