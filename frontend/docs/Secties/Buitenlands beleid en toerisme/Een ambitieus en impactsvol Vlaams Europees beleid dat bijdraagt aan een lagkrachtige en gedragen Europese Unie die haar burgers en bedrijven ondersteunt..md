4.2 Een ambitieus en impactsvol Vlaams-Europees beleid dat bijdraagt aan een slagkrachtige en gedragen Europese Unie die haar burgers en bedrijven ondersteunt. Om een gedragen EU van onderen uit mee vorm te geven, is een sterkere Europese bewustwording en EU-reflex van de Vlaamse overheid nodig. De Vlaamse regering zet daarom de proactieve opvolging van de Europese agenda voort en zet nog sterker in op het meebepalen van de Europese agenda. Voor de Vlaamse regering is en blijft de Europese Unie (EU) de eerste en belangrijkste hefboom van het Vlaams buitenlands beleid. De EU bracht vrede, vooruitgang en welvaart op ons continent. Onze natie heeft daarom alle belang bij een slagkrachtige en gedragen Europese Unie die zich inhoudelijk richt op die bevoegdheden die zorgen voor een beter en sterker Europa dat meerwaarde biedt. In haar optreden dient de Unie trouw te blijven aan haar lijfspreuk “In Varietate Concordia”. De Europese Unie moet verder van onderuit worden opgebouwd en subsidiariteit en proportionaliteit hoog in het vaandel dragen. De Vlaamse regering stuurt in eerste instantie niet aan op een grote institutionele hervorming of wijziging van de verdragen. Ze vraagt dat nu prioritair werk wordt gemaakt van een Unie die het vertrouwen herstelt van de burgers, grotere legitimiteit nastreeft door de dialoog aan te gaan met de parlementen van de lid- en deelstaten en burgers, ondernemingen en kennisinstellingen vertrouwen geeft. We verwachten dat Europa verantwoordelijkheid opneemt en kiezen voor een Europa gebaseerd op subsidiariteit. We kiezen voor een verdieping van de interne markt, bescherming van de buiten-grenzen door Europa en bannen illegale migratie. We verwachten van Europa dat het sociale dumping weert en zich verzet tegen deloyale concurrentie. We gaan voor een budgetshift binnen de Europese begroting waarbij het EU-budget niet hoger is dan het EU-budget met de 28 lidstaten. We kiezen voor Europa als werel-dactor in de vrijhandel. Vlaanderen ijvert ervoor dat deelstaten in de EU die op een democratisch legitieme manier onafhankelijk worden, via een verkorte procedure lid kunnen zijn, wanneer ze dat verkiezen, van de Europese Unie. Om het grote draagvlak voor de EU te behouden, vraagt Vlaanderen dat Europa verder inzet om de overbodige regeldruk tegen te gaan, tijdig en correct uitvoert wat beslist werd en inzet op realistische doelstellingen. Wanneer binnen de Europese institutionele context bepaalde beleidsdomeinen, die uitdrukke-lijk tot het Vlaams bevoegdheidsdomein behoren, op een verschillende wijze of snelheid tussen de lidstaten vorm wordt gegeven, kan Vlaanderen hieraan deelnemen wanneer dit in haar belang is. Dat alles doet ze door: 1 Actief in te spelen op de Europese actuali-teit en de Commissiewerk programma’s, 2 Allianties te sluiten met andere deelstaten, lidstaten, samenwerkingsverbanden en top - regio’s zoals ondermeer de Benelux, noorde-lijke Noordzeelanden en de Hanzen landen. 3 Rechtstreeks relaties te onderhouden en een netwerk uit te bouwen in alle EU-instellingen en rechtstreekse politieke contacten te leggen binnen Europa en met de EU-instellingen 4 De banden met Vlamingen binnen de EU-instellingen nog sterker aan te halen 5 Intraregionaal en interfederaal samen te werken. De Vlaamse regering zal voor de belangrijkste EU-dossiers politiek gedragen ‘position papers’ uitwerken die onderhandelaars en administraties voldoende houvast bieden bij het vervullen van hun taken en haar helpen het standpunt tijdig en actief kenbaar te maken binnen de rest van de EU. De visienota van de Vlaamse regering vormt het uitgangspunt. Vlaanderen profileert zich binnen het Europese besluitvormingsproces als een competitieve, inno vatieve, duurzame, handeldrijvende en sociale deelstaat. De Vlaamse regering wil een Europese Unie die: 1 Voluit inzet op jobs, welvaart, innovatie en duurzaamheid 2 De interne markt verdiept en versterkt (diensten, energie, transport en digitalise-ring) en vrije en faire handel promoot 3 De buitengrenzen beschermt en illegale migratie tegengaat 4 Sociale dumping weert en zich verzet tegen deloyale concurrentie. 5 Onze Europese identiteit, democratische waarden, de rechtstaat en fundamentele rechten en vrijheden beschermt en uitdraagt. 6 Meer impact heeft op het internationale niveau. Voor Vlaanderen vormen subsidiariteit, proportio-naliteit, verantwoordelijkheid en solidariteit de leidraad in het Europees samenwerkingsproject. Ons land dient als ‘nettobetaler’ aan de Unie-begroting te garanderen dat elke Euro uit de EU-begroting aantoonbare meerwaarde genereert en bijdraagt aan jobcreatie, de versterking van onze competitiviteit, duurzaamheid, hogere welvaart en de interregionale verschillen helpt te verkleinen. Wij steunen de shift, in lijn met de commissievoorstellen van mei 2018 in het MFK 2021-2027 richting O&O, verdieping van de interne markt, migratiebeheer, veiligheid en een slagkrachtig buitenlands beleid van de EU, en wensen op dit elan verder te gaan voor zover de middelen voor landbouw en structuur-fondsen voor Vlaanderen gevrijwaard blijven. Vlaanderen ijvert voor een strengere Europese aanpak van sociale dumping. Vlaanderen wil een sterkere coördinatie, samenwerking en uitwisseling tussen de arbeidsbemiddelingsdiensten van de lid- en deelstaten. De Vlaamse regering promoot maatschappelijk verantwoord ondernemen en een strenge Europese aanpak tegen deloyale concur-rentie vanwege derde landen op de interne markt. In het kader van een economisch veiligheidsbeleid zetten we binnen het nieuwe Europese kader een transparant screenings- en blokkeringsmechanisme op poten waarmee we buitenlandse investeringen met risico’s voor de veiligheid en de openbare orde kunnen evalueren en blokkeren wanneer die evaluatie negatief is. We hebben hierbij bijzondere aandacht voor het beschermen van onze strategi-sche infrastructuren zoals havens, luchthavens, elektriciteitsnet … We geven EWI en FIT de opdracht dit verder uit te werken om vervolgens, in een tweede fase, verder af te stemmen met de andere overheden in ons land. Er dient ook op OESO-niveau geageerd te worden tegen fiscale dumping, zijnde het opzetten van fiscaal geïnspireerde structuren die niet stroken met de bedrijfseconomische realiteit. Bij de implementatie van EU-richtlijnen gaat Vlaanderen in het belang van ons economisch weefsel niet ruimer of strenger dan strikt noodza-kelijk is (i.e. het ‘no gold plating’-principe). De Vlaamse regering zal met en via de EU inzetten op een toekomstbestendig multilateraal handels- systeem. Ze benut al haar beleidsinstrumenten om proactief en strategisch in te zetten op en ambitieus, modern en assertief handels- en investerings-beleid dat onze Vlaamse bedrijven toelaat te internationaliseren en te beschermen tegen deloyale concurrentie. Vlaanderen steunt het afsluiten door de Europese Commissie van nieuwe evenwichtige handels-akkoorden die nieuwe markten openen voor onze bedrijven. Hierbij hebben we oog voor voor het level playing field en ‘non trade concerns’6. We pleiten er ook voor dat de EU financiële maatregelen kan voorzien om negatieve effecten van nieuwe over-eenkomsten voor bepaalde sectoren te verzachten. Vlaanderen wil een “no-deal” Brexit vermijden en ijvert o.a. voor de inzet van een Brexit-garantiefonds uit de EU-begroting, een versterking van het Europees kmo-programma (COSME), het behoud van de mogelijkheid om 20% van de geïnde douane-rechten in te houden, de versoepeling van de regels voor het Europees globalisatiefonds en voldoende flexibiliteit om de Brexit op te kunnen vangen. In de schoot van de Vlaamse regering versterken we de Brexit taskforce, om bedrijven en burgers te onder-steunen. Voor de toekomstige EU-relatie met het VK pleit Vlaanderen voor wederzijdse 0-tarieven, verregaande douanesamenwerking, een brede ambitieuze samenwerking op meerdere vlakken en de gewaarborgde toegang tot de Britse wateren voor onze Vlaamse vissers. Wij zetten ons ook in voor het respect voor de culturele en taalkundige diversiteit binnen Europa. Daarom blijven we een voortrekkersrol vervullen op het gebied van het gebruik van het Nederlands binnen de Europese instellingen en verdedigen we het belang van taaldiversiteit. Op het vlak van de navolging van de mensen-rechten trekken we resoluut de Europese en internationale kaart. Zo streven we naar een (tweejaarlijkse) EU-peer review binnen de Raad van de Europese Unie. De positie van Vlaanderen binnen de EU is uniek. 6 Waarbij alle producten die ingevoerd worden in de EU moeten voldoen aan dezelfde normen inzake voedselveiligheid, productnormering, dierenwelzijn, arbeidsvoorwaarden, etc. als Europese producenten Daarom zet de Vlaamse regering haar buiten-land-instrumentarium maximaal in om het EU-beleid proactief mee gestalte te geven. De Vlaamse regering streeft naar een volwaardige en meer zelfstandige rol binnen het Europese besluitvormingsproces. Zo ijvert de Vlaamse regering voor: 1 Een snelle en volledige herziening van de 25-jaar oude Samenwerkingsakkoorden inzake het buitenlands beleid, ter versterking van het buitenlandse optreden van de deel staten en hun rol in de EU- en multilaterale besluit-vorming. De Vlaamse regering wil dat de categorieën van de Europese minister raden volledig in lijn worden gebracht met de institutionele realiteit na de zesde Staatshervorming en met de inwerking treding van het Verdrag van Lissabon. De aan pas-singen van het Samenwerkings akkoord moeten ook worden doorgetrokken voor de standpuntbepaling in de Europese Raad, de informele Raden, de werkgroepen en alle andere technische vergaderingen waaraan ons land deelneemt. Ze zet ook in op de herzie-ning van de protocollaire rangorde conform de huidige constitutionele realiteit, een bijkomend samenwerkingsakkoord voor de standpuntbepaling en vertegenwoordiging bij de OESO en correcte afspraken rond de economische diplomatie; 2 De structurele opname van de Algemene Afgevaardigde van de Vlaamse regering bij de EU in de Belgische delegatie van de Europese Raad; 3 Een actualisering van de besluitvorming binnen DGE waarbij bij de standpuntbepa-ling voortaan ook rekening wordt gehouden met het specifieke belang van de respectie-velijke deelstaat. De Vlaamse regering vraagt ook duidelijke afspraken tussen de federale overheid en de deelstaten over de verdeling van de aansprakelijk-heid voor boetes en dwangsommen die het Europees Hof van Justitie oplegt. We hanteren daarbij de principes zoals vastgelegd in de motie over een regeling voor de verdeling van eventuele (Europese) boetes onder de gewesten (stuk 2260 (2013-2014) –Nr. 2). De Vlaamse overheid rapporteert ook zoveel moge-lijk rechtstreeks aan de EU. Omgekeerd, vraagt de Vlaamse regering aan de EU-instellingen om infor-matie zo veel als mogelijk steeds rechtstreeks aan Vlaanderen te bezorgen. Ze vraagt ook dat de EU de eigen Vlaamse beleids- begrotings- en operationele programma’s voor zo veel als mogelijk afzonderlijk beoordeelt en ook de landenspecifieke aanbeve-lingen in het kader van het Europees semester maximaal uitsplitst op deelstaatniveau. De Vlaamse regering bereidt zich gedegen voor op het Belgische voorzitterschap van de Raad van de Europese Unie in de eerste helft van 2024. Ze zal actief bijdragen aan het interfederale overleg tot het bepalen en opzetten van de agenda en zet Vlaanderen op EU-niveau in de kijker, ook d.m.v. een afzonderlijk Vlaams activiteiten programma. De voorbereiding en invulling van het EU-voor zitter schap zal bijkomende inspanningen vragen van de hele Vlaamse overheid. De Vlaamse regering zet zich ook daarom verder in voor een sterkere onder steuning en verdere uitbouw van de Vlaamse Vertegen woordiging bij de EU, o.a. d.m.v. het meer inzetten van attachés vanuit hun respectievelijke administraties. Tot slot, blijven we het Vlaams-Europees Ver bindingsagentschap (VLEVA) ondersteunen als brug tussen de Europese Unie, de lokale overheden en het middenveld in Vlaanderen. Zo kan Vlaanderen nog sterker wegen op het Europees beleid. Om het mogelijk te maken meerjarige beheersovereen-komsten te sluiten realiseren we een decretale verankering van VLEVA en 