4.4 Investeringsinstrumenten Ruim de helft van de EU-financiering wordt verstrekt via de vijf Europese structuur- en investeringsfondsen (ESIF). Verder is er het Europees Fonds voor Strategische Investeringen (EFSI)/ Invest EU dat door middel van gerichte investeringen de structurele groei in de Europese Unie moet bevorderen. Hiernaast zijn er tal van internationale financiÃ«le instellingen die binnen de Europese Unie publieke en private investe-ringen financieren, onder meer de Europese Investeringsbank (EIB), de Council of Europe Bank (CEB) en anderen. De Vlaamse regering zet een specifieke task force op die al deze investeringsvehikels volledig in kaart brengt, opportuniteiten binnen deze finan-cieringsvehikels en fondsen voor Vlaamse publieke en private investeringen detecteert en een strategie uitwerkt om maximaal deze Europese middelen aan te snijden voor zowel publieke als private Vlaamse investeringen. Via de Vlaamse investeringsmaatschappij PMV geven we bijzondere aandacht aan specifieke financieringsnoden om internationale doorgroei van Vlaamse scale-ups en technologiebedrijven mogelijk te maken, via een fund-of-fund in samenwerking met de private sector. 