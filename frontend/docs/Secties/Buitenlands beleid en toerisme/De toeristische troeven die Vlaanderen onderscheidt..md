4.8 De toeristische troeven die Vlaanderen onderscheidt. Toerisme is een groeimotor voor de werkgelegen-heid en de Vlaamse economie. We zetten volop in op de toeristische troeven die Vlaanderen onder-scheiden. Onder de noemer van ‘Flanders State of the Art’ vertellen we zoveel mogelijk het verhaal van het Vlaamse vakmanschap, van vroeger en vandaag. Met een doorgedreven regiobranding en slimme imagovorming zetten we ons in de markt als een absolute kwaliteitsbestemming. We geven daarbij het innovatietraject ‘Reizen naar morgen’ alle kansen om verder ontwikkeld te worden. Vlaanderen maakt werk van een performante kwaliteitsvolle toeristische sector. Een gelijk speelveld voor de verschillende logiesvormen, het wegwerken van juridische drempels voor digitali-sering en het ondersteunen van bestaande ondernemers om nieuwe businessmodellen te ontwikkelen. We stimuleren innovatie en verhogen de kwaliteit van onze toeristische ondernemingen. Met “Vlaanderenbrede” verhaallijnen zoals Vlaamse Meesters en de Groote Oorlog wisten we een recordaantal toeristen naar ons land te halen. Op die ingeslagen weg gaan we verder en definiëren we kapstokken waaraan nieuwe thema’s opgehangen kunnen worden. De Hanzesteden, ontsluiting van ons erfgoed, historische kasteelsites en belforten zijn hierin eerste aanknopingspunten. Met de toeristische ontsluiting van het pas verworven Rubenskasteel in Elewijt geven we een eerste aanzet. Door de ontwikkeling van Vlaanderenbrede belevingen genereren we een beter gespreide bezoekersstroom, zowel in tijd als in ruimte. We streven naar een gastvrij toerisme waarbij respect voor de draagkracht van de bestemming en het draagvlak bij de inwoners centraal staat en met als doel dat (buitenlandse) bezoekers opteren voor een langer verblijf en uiteindelijk herhaal-bezoekers worden. In eenzelfde zin bouwen we de verhaallijn wieler-erfgoed uit. Vlaanderen is koers en koers is Vlaanderen. We zetten de Vlaamse Wielercultuur, met als vlaggenschip de Ronde van Vlaanderen, de komende legislatuur als onderscheidende troef in de markt. Samen met private partners reali-seren we de ontwikkeling van een belevingsvolle kernattractie over de Ronde van Vlaanderen, die tegemoetkomt aan de verwachtingen van de hedendaagse (wieler)toerist. In Vlaanderen kan je genieten aan elke tafel en elke toog. Nergens ter wereld vind je zoveel culi-naire sterren op zo een kleine oppervlakte. Met de opmaak van een horecabeleidsplan dragen we verder bij tot een gezonde horecasector. Met de oprichting van een Vlaams Culinair Centrum willen we de wereld laten kennis maken met dat culinaire erfgoed. We creëren een tastbaar concept, waarin een trainingskeuken en een foodmarket aanwezig zijn. Met de verdere uitbouw van de Flanders Food Faculty focussen we, samen met de sector, op culinaire innovatie en onderzoeken we de mogelijkheden tot verdere professionalisering via culinaire opleidingen. Op die manier willen we Vlaanderen verder positioneren als een culinaire topbestemming en de Vlaming trotser maken op dat Vlaams Meesterschap. Bij de toekenning van subsidies vermijden we versnippering. We concentreren de middelen maximaal op hefboomprojecten die een groot effect hebben en Vlaanderen echt op de kaart zetten. Op basis van de evaluatie van de vorige hefboomprojecten, houden we bij die toekenning nog meer rekening met timing, stedenbouw-kundige vergunningen, afhankelijkheid van andere entiteiten, business- en financiële plannen. Toerisme als economische hefboom en uithang-bord van Vlaams ondernemerschap. “Meetings” & ”Congressen” in Vlaanderen zitten duidelijk in de lift. Door een verdere professionali-sering van de sector en meer te focussen op de beleving naast deze congressen en meetings willen we ook deze bezoekers laten kennis maken met de toeristische troeven die Vlaanderen te bieden heeft. De verdere uitbouw van het netwerk van meetingvenues in erfgoedlocaties zal de top of mind positie van Vlaanderen in het zaken-toerisme stimuleren. Internationale evenementen dragen bij tot onze internationale uitstraling en hebben heel wat toeristisch potentieel. We ondersteunen de organisatie van de World Choir Games en de Flanders Food Week in 2020, het WK Veldrijden en Wielrennen op de weg in 2021 en het WK Artistieke Gymnastiek in 2023. Met een eigen budget en verdere kennisopbouw wordt Event Flanders hét vehikel om nog meer internationale topevenementen naar Vlaanderen te halen, maar ook om bestaande Vlaamse topevenementen naar een hoger niveau op te tillen. Daar waar het Toerisme voor Allen decreet zich enkel richtte op personen met een financiële drempel, zal Vlaanderen met het decreet “Iedereen verdient vakantie” ook focussen op andere drem-pels die mensen weerhouden om op vakantie te gaan. Concreet ondersteunen we de werking van sociaal-toeristische organisaties en bemiddelings-kantoren om de vakantieparticipatie van Vlamingen te verhogen. Familievriendelijk toerisme blijft een belangrijke pijler van het toeristische beleid. We zetten hiertoe onze ambitie verder. Op basis van de evaluatie van het decreet Toerisme voor Allen werken we, in samenspraak met de sector, een nieuw en geactualiseerd kader uit voor de jeugdverblijven in Vlaanderen in functie van administratieve vereenvoudiging, optimalisatie van de huidige erkenningsvoorwaarden en evaluatie van de bestaande subsidieoproep. Het masterplan Bivakplaatsen wordt verder uitgewerkt. 