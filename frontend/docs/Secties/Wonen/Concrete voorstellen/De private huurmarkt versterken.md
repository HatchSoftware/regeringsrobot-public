4.2.4 De private huurmarkt versterken Het Vlaams woninghuurdecreet is van kracht sinds 1 januari 2019. Deze regeerpe-riode wordt het decreet met de nodige voorzichtigheid geëvalueerd, met specifieke aandacht voor de medehuur en de studen-tenhuur, en waar nodig geoptimaliseerd. Er wordt verder werk gemaakt van de bescherming tegen huurachterstallen en wanbetaling voor de verhuurder enerzijds en continue huisvesting voor de huurder anderzijds. Het herwerkte ‘Fonds ter bestrij-ding van de uithuiszettingen’ zal op 1 juni 2020 in werking treden. Uiterlijk na 2 jaar werking wordt het fonds geëvalueerd en zo nodig bijgestuurd. We onderzoeken het opstellen van een dynamische lijst voor malafide huurders en verhuurders met respect voor de privacy-wetgeving en waarbij we duidelijke criteria bepalen voor opname op en schrapping van deze lijst. Inzake de aanpak van discriminatie op de private huurmarkt, gaan we verder op de ingeslagen weg. We zetten in op zelfregule-ring en het versterken van de bestaande handhavingsinstrumenten. De afgesloten convenant anti-discriminatie met de verhuurdersorganisaties wordt op het einde geëvalueerd door alle ondertekenende partijen. Indien de evaluatie negatief zou zijn, bekijken we welke bijkomende stappen we moeten nemen. 